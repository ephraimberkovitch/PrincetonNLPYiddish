 

— Xxxii —

זאָל איר אייגן שטעטל באַשטײן, ד"ה זי זאָל זײַן אַ פֿאָרשונגסיגעביט פֿאַר זיך מיט אייגענע
וועלטעלעך (בתוכם לינגוויסטיק, ביבליאָגראַפֿיע, פֿאָלקלאָר, ליטעראַטור-געשיכטע און נאָך) איידער אַ
צוטשעפּעניש צו עפּעס אַן אַנדער געביט. די נײַע ייִדישע פֿילאָלאָגיע איז גאונותדיק פּראָקלאַמירט
געװאָרן פֿון בער באָראָכאָװו, דער גרינדער און בויער פון אָט דעם גראַנדיעזן שטח פון יידיש-יידישן
אױפֿטו, אין זײַנע אױפֿגאַבן פֿון דער ייִדישער פֿילאָלאָגיע (1913). דער אַזױ פֿריצײַטיק פֿאַרשטאָרבענער
באָראָכאָוו האָט ניט דערלעבט דעם טאָג אין וועלכן ס'איז מקוים געװאָרן זײַן חלום אַז אַ יידיש-
ייִדישע אַקאַדעמיע זאָל אױפֿקומען אויף צו אָרגאַניזירן די פֿאָרשונג און דאָס לערנען פֿון דער
ייִדישער שפּראַך, ליטעראַטור און קולטור. אָט דער חלום איז װאָר געװאָרן אין 1925 ווען דער ייִװואָ
איז אויפגעקומען (זען שטיף 1925; מ. װײַנרײַך 1925). עטלעכע יאָר פֿאַר באָראָכאָווס אױפֿגאַבן,
האָט דער יונגער מתּתיהו מיזעס (1908) שוין גענומען אַנאַליזירן ייִדיש פֿון דער פּערספּעקטיו פֿון
ייִדיש גופֿא אין זײַן רעפֿעראַט אױף דער טשערנאָוויצער שפּראַך-קאָנפֿערענץ. מיזעס ברמיזא און
באָראָכאָוו בכּוונה האָבן אַזױ אַרום געשאַפֿן די ייִדישיסטישע שול װאָס זי שטעלט מיט זיך פֿאָר די
נײַע ייִדישע פֿילאָלאָגיע.

באַװוּסטזיניק און בפירוש אויפגעשטעלט דעם גייסטיקן בנין פון דער נײַער ייִדישער פֿילאָלאָגיע
האָט טאַקע באָראָכאֶוו. נאָר װי ס'טרעפֿט ניט זעלטן בײַ אינטעלעקטועלע מחדשים דאַרף מען זיך
אויך רעכענען מיט זייערע נאָענטע פאָרויסגייער. אין פֿאַל פֿונעם אױפֿקום פֿון דער נײַער ייִדישער
פֿילאָלאָגיע קומען אין באַטראַכט דרײַ פּערזענלעכקייטן אין נײַנצעטן יאָרהונדערט וועמענס ליבשאַפֿט
צו ייִדיש איז געקומען צום שעפֿערישן אויסדרוק גראָד אין דער שפּראַך-פֿאָרשונג. אַלע דרײַ זײַנען
געווען פֿאַרליבט אין ייִדיש מיט אַ ברען און אַלע דרײַ, אױטאָדידאַקטן אין דער לינגוויסטישער
װיסנשאַפֿט, האָבן זיך באַנוצט מיט די פלים פון דער לינגוויסטיק אויף צו פאָרשן און באַשרייבן
ייִדיש. פיליפ מאָנש אין לעמבערג, ניט געקוקט אויף דעם וואָס ער האָט זיין שטודיע איבער יידיש
(מאַנש 1890-1888) געשריבן אויף דייטש לויטן שטייגער פון די גערמאַניסטן, האָט ער איטלעכן פרט
פֿון ייִדישן װאָרט-אוצר, סינטאַקס און פֿאָנאָלאָגיע באַקוקט ניט נאָר דורך די אױגן פֿון דײַטש צי
וועלכער ניט איז אַנדער דרויסנדיקער סטרוקטור נייערט דורך די אויגן פון דער אַנאַליזירטער שפּראַך
גופא אין גייסט פון די שפעטערדיקע יידישיסטן (גענוצט דאָ אין באָראָכאָװישן זין -- פֿאָרשער פֿון
יידיש לויט דער נײַער ייִדישער פֿילאָלאָגיע, ניט אין פּאָפּולערן זין -- 'קעמפֿער פֿאַר ייִדיש' הגם די
אַלע גרויסע אַקאַדעמישע ייִדישיסטן אין אָט דעם באָראָכאָווישן ‎PT‏ זיינען במילא געווען אויך
געזעלשאַפֿטלעכע פֿרײַנד פֿון דער שפּראַך). מאַנשעס שטודיע, װאָס מען האַלט שוין פֿון לאַנג אַז זי
איז פֿאַרפֿאַלן געװאָרן, האָט אויף ס'ניי אויפגעדעקט אין אַרכיוו פון ייוואָ סוף 1984 קלמן האָטאָן,
דעמאָלט אַ סטודענט סיי אױפֿן אָקספֿאָרדער אוניווערסיטעט סײַ ‎PNR‏ קאָלאָמביע-אוניווערסיטעט,
בשעת ער האָט געאַרבעט אין ייוואָ ביים מאַקס וויינרייך-צענטער. א דאַנק זיין אַנטדעקונג איז איצט
קלאָר אַז מאַנשעס דייטש-געשריבענע שטודיע ‎PNR‏ יידישיסטישן גייסט איז דער שטאַפּל צווישן דער
גערמאַניסטישער שול װאָס שטודירט ייִדיש וי אַ גערמאַנישע שפּראַך און דער ייִדישיסטישער שול
פֿאַר וועלכער די ייִדישע פֿילאָלאָגיע איז אַ זעלבשטענדיקער צװײַג פֿון הומאַניסטישער װיסנשאַפֿט. די
אַנדערע צוויי פֿאָרױסגײער פֿון דער נײַער ייִדישער פֿילאָלאָגיע זײַנען די לעקסיקאָגראַפֿן -- יהושע-
מרדכי ליפֿשיץ (1863; 1869) אין רוסלאַנד וועלכער האָט גרינטלעך דאָקומענטירט זײַן היימישן דרום-
מזרח ייִדיש (פּאָפּולער , אוקראַיניש") און אַלכּסנדר האַרקאַװי אין אַמעריקע וועלכער איז געווען דער
ערשטער ‎ONT ONT‏ לעקסיקאָגראַפֿיש דאָקומענטירט זײַן היימישן צפֿון-מזרח ייִדיש (פּאָפּולער
,ליטוויש"), דאָס גערעדטע און געשריבענע לשון אין אַמעריקע און אפֿשר סאָציאָלאָגיש גערעדט דאָס
וויכטיקסטע -- די שפּראַך פֿון דער נײַער ליטעראַטור און פּרעסע װאָס האָט זיך אַזױ שיין און
ברייט צעבליט און צעוואַקסן סוף ניינצעטן און אָנהייב צװאַנציקסטן יאָרהונדערט.

הארקאַווין האָט מען ניט געזשאַלעוועט קיין שאַרפֿע קריטיק אַלמאַי ער האָט אין די ערשטע
צוויישפראַכיקע ווערטערביכער זײַנע אַרײַנגענומען אַזױ פֿיל , דײַטשמעריש", מיט גענדון-פיסלעך
באַנוצט דאָ אין פּאָפּולערן און אין סאָציאָלאָגיש-סטיליסטישן זין: , לײַיװערטער פֿונעם מאָדערנעם

 

 

 

 

 
