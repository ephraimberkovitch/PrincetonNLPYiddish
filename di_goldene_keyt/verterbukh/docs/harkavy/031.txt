 

— Xxxi —

האַרקאַװין טאָר מען אָבער לחלוטין ניט באַנעמען נאָר און בלױז אין ראָס פֿון דער ייִדישער
לעקסיקאָגראַפֿיע אין ענגערן זין, װי אַ שטאַפל אין אָט דער ערשט-באַשריבענער ווערטערבוך-
טראַדיציע. אַ שטיינערנע גייסטיקע מחיצה טיילט אָפ די אַלע עלטערע ווערק איבער יידיש,
לעקסיקאָגראַפֿישע און ניט-לעקסיקאָגראַפֿישע, פֿון די װערק װאָס זײַנען געשאַפֿן געװאָרן אין
נײַנצעטן און צװאַנציקסטן יאָרהונדערט אין דער ייִדישיסטישער טראַדיציע װאָס האַלט ייִדיש פֿאַר אַ
נאַציאָנאַלער ייִדישער שפּראַך װאָס דאַרף װאָס אַ מאָל מער באַנוצט װוערן צו די העכסטע שאַפֿונגען
פֿון ליטעראַטור, קולטור און די סאָציאַלע װיסנשאַפֿטן. איידער מען קען זיך אַ נעם טאָן צו באַנעמען
האַרקאַװין אין קאָנטעקסט פֿון זײַנע בני-דור -- דער ערשטער דור ייִדיש-געלערנטע װאָס זײַנען
דערצו באװוּסטזיניקע און שטאָלצע ליבהאָבער פֿון דער שפּראַך -- דאַרף מען כאָטש על-רגל-אַחת אַ
קוק טאֶן אויף דעם וואָס איז פריער געווען. ווייניק שפראַכן האָט מען אַזױ פֿיל שטודירט פֿון
אַועלכע פאַרשיידנאַרטיקע שטאַנדפונקטן ווי יידיש (זען קאֶץ 1986). הומאַניסטיש-אינספירירטע
קריסטלעכע פֿאָרשער פון לשון-קודש, אַראַמיש, און אַנדערע סעמיטישע שפּראַכן האָבן אין זעכצעטן
און זיבעצעטן יאָרהונדערט געקוקט אויף ייִדיש וי אויף אַן אינטעלעקטועלן קוריאָז װאָס האָט אין
זייערע אויגן כּולל געווען דעם באַקאַנטן גערמאַניש (הגם אין אַ זייער אײגנאַרטיקער געשטאַלט) מיטן
עקזאָטישן סעמיטיש. איינער פון זיי, יאָהאַן בעשענשטיין האָט אין 1518 צוגעטשעפּעט אַ רעקלאַמע
אויף דער טיר פֿון אַ רעגנסבורגער קרעטשמע אַז ער איז מוכן ומזומן יעדן אויסצולערנען ייִדיש אין
זעקס טעג פֿאַר װאָלװעלע שׂכירות. אַ לאַנגע טראַדיציע פון ביכלעך אויף אויסצולערנען זיך יידיש
געצילט פֿאַר ניט-ייִדן װאָס האָבן אַ געשעפֿטס-אינטערעס, הייבט זיך אָן מיט פויל העליצעס (1543)
האַנטביכל פֿון ייִדיש פֿאַר קריסטלעכע געשעפֿטסלײַט. דאָס עקזאָטישסטע װערק פֿון דעם מין װאָס
איז אַרויס איז רייצענשטיינס (1764) האַנטבוך פֿאַר פֿערדהענדלער מיט אַ רײַכן קאַפּיטל וועגן ייִדיש.
פון ועכצעטן ביזן אַכצעטן יאָרהונדערט האָבן מיסיאָנערן געלערנט זיך און אַנדערע יידיש בכדי
,אויסצושולן" נײַע מיסיאָנערן זיי זאָלן זיך קענען צונױפֿרײדן מיט דער געצילטער באַפעלקערונג.
טאַקע אַ מיסיאָנער, יאָהאַן הײַנריך קאַלענבערג, האָט דער ערשטער געגרינדעט אַן אוניווערסיטעטישן
קורס פֿון ייִדיש אױפֿן האַלער אוניווערסיטעט אין דײַטשלאַנד אין 1729. צו דעם אַלעמען האָבן
קרימינאָלאָגן אַרױסגעגעבן אָן אַ שיעור ביכער וועגן ייִדיש. זיי האָבן געהאַלטן ייִדיש פֿאַר אַ שליסל
צו די טויזנטער ווערטער פון לשון-קודש און יידיש וואָס ראָטוועלש, די דייטשישע אונטערוועלט-
שפּראַך, האָט אין זיך אַרײַנגענומען.

אמת, אַ היפּשער חלק פֿון אָט דער עלטערער ניט-ייִדישער ליטעראַטור װעגן יידיש איז
אינטערעסאַנט דער עיקר וו אַ קוריאָז. דאָך האָט ייִדיש אויך דעמאָלט אַרויסגעוויזן דעם פוח צו
פֿאַרכּישופֿן. אַ צאָל מחברים זײַנען אַריבער די ד' אַמות פֿון די תּחילתדיקע פּניות זייערע און זײ
האָבן זיך טיף פֿאַראינטערעסירט מיט ייִדיש גופֿא. ווילהעלם קריזאַנדער למשל האָט גענומען שטודירן
יידיש טאַקע ביי קאַלענבערגן אין זיינע מיסיאָנעריש-מאָטיווירטע קורסן, נאֶר אין זיין גראָמאַטיק,
װאָס איז אַרױס אין 1750, װײַזט זיך אַרױס אַ זעלטענער טאַלאַנט צו באַנעמען די סטרוקטור פֿון
ייִדיש. קאַרל ווילהעלם פֿרידריך (1784) האָט גרינטלעך און מיט אַ סך טאַלאַנט באַשריבן ייִדיש אין
פּרײַסן און האָט זיך דער ערשטער באַמיט צו קלאַסיפֿיצירן די דיאַלעקטן פֿון ייִדיש. אַװע-לאַלעמאַן
(1862-1858), אַ פּאָליצײ-באַאַמטער אין צפֿון דײַטשלאַנד, האָט זיך אַרײַנגעלאָזט אין ייִדיש אין
שייכות מיט זיינע קרימינאָלאָגישע פאָרשונגען. דער סוף איז געווען אַז ער האָט גאָר אָפּגעגעבן אַ
העלפט פון זיינע פיר בענד דער יידישער שפּראַך. נענטער צום סוף נײַנצעטן יאָרהונדערט האָבן צוויי
יידישע געלערנטע, לאַזאַר שײינעאַנו (1889) און אַלפרעד לאַנדוי (1896) גענומען אַרײַנציען ייִדיש אין
קאָן פֿון דער קאָמפּאַראַטיווער גערמאַנישער פֿילאָלאָגיע װאָס האָט זיך דעמאָלט אַזױ צעבליט.
דערמיט זיינען זיי די באַגרינדער פון דער גערמאַניסטישער שול אין דער יידישער לינגוויסטיק. די
גערמאַניסטן זײַנען די געלערנטע וואָס שטודירן די געשיכטע און סטרוקטור פון יידיש ווי אַ חלק פון
דער פֿאַרגלײַכנדיקער גערמאַנישער לינגוויסטיק.

צו דער זעלביקער צייט -- סוף ניינצעטן יאָרהונדערט -- האָבן זיך אויך גענומען באווייזן די
ערשטע סימנים פֿון אַ פּנים-חדשות אין דער וועלט-לינגוויסטיק, דהײַנו אַ װיסנשאַפֿט פֿון ייִדיש ‎ONT‏

 

 

 

 

 
