 

הקרמה פֿונעם מחבר

זיי האָבן כּשר פֿאַרדינט, אַז זייערע נעמען זאָלן דאָ דערמאָנט װוערן לשבֿח. אין דער
ערשטער ריי וויל דער מחבר דאַנקען זײַן ליבן פֿרײַנד הענרי גרינפֿילד, פֿאַרװאַלטונגס-
דירעקטאָר פֿון ראַדיאָדסטאַנציע פטשעש, װי אויך דעם דירעקטאָרן-ראַט פֿון דער סטאַנציע
מיט פֿ' אַדאָלף העלדן בראָש פֿאַר עטאַבלירן דעם אוצר-פֿאָנד און פֿאַר גיבן אים זייער הילף
און קאָאָפּעראַציע, אַ באַזונדערס גרויסן יישר-כּוח זאָגט דער מחבר זײַן איבערגעגעבענעם פֿרײַנד,
דעם ליבהאַרציקן הײַמאַן קוירש, װוי אויך מ"ר אײַזיק אַלבערטן, פּרעזידענט פֿון דעם ייִדישן
סאַניטאַריום אין ברוקלין, פֿאַר דעם לייבן:חלק װאָס זיי און זייערע פֿרײַנד, די דירעקטאָרן פֿון
דער אינסטיטוציע, האָבן בײַגעשטײַערט צו דעם פֿאָנד,. שטיצערס פֿאַר דעם אוצר-פּראָיעקט האָט
דער מחבר אויך געפֿונען אין זײַנע לאַנגיעריקע פֿרײַנד מאיר קילסאָן, הערמאַן יאָנגליב, אין די
אייגנטימערס פֿון דער מאַנישעװיץ-קאָמפּאַניע און אין דער סטומערס בייקינג קאָמפּאַני. זיי
אַלעמען זאָגט איצט דער מחבר אַ האַרציקן יישר-כּוח. אַ דאַנק אויך דער ייַדישער אַקטיאָרן"
יוניאָן, דער אַמאַלגאַמײטעד דזשאָינט באָרד, ד"ר שלמה סײַמאָן, ל. מ. שטיין (שיקאַגאָ)
און חזן משה גענטשאָו פֿאַר זייערע בײַשטײַערונגען צום פֿאָנד. אויף דער וענדונג פֿון
שמואל ניגערן, פֿאָרזיצער פֿון דעם אוצר-קאָמיטעט, האָבן זיך אָפּגערופֿן הונדערטער ייִדן פֿון
די פֿאַראײניקטע שטאַטן און קאַנאַדע און אַרײַנגעשיקט אין פֿאָרױס זייערע באַשטעלונגען
אױפֿן אוצר, אַ טייל אויך מיט קלענערע בײַשטײַערונגען צום פֿאָנד, זיי אַלע האָבן פֿאַרדינט דעם
מחברס אױפֿריכטיקן דאַנק. אמת, אַז נאָך דער גאַנצער הילף װאָס דער מחבר האָט באַקומען פֿון
זײַנע פֿרײַנד האָט ער נאָך אַליין געדאַרפֿט פֿון זײַנע אָפּשפּאָרונגען צוטראָגן אַ היפּשע סומע
צו די דרײַסיק טויזנט דאָלאַר װאָס עס האָט געקאָסט דאָס אַרױסגעבן דעם אוצר, אָבער אַזױ פֿירט
זיך בײַ ייִדן מקדמונים און דער מחבר פֿון דעם אוצר איז נישט קיין יוצא מן הכּלל.

צו לעצט אַ דאַנק די זעצערס, דעם מעטראַנפּאַזש און אַלע װאָס האָבן זיך עוסק געווען בײַם
דרוקן דעם אוצר ; אַ באַזונדערן דאַנק די ברידער שולזינגער פֿאַר דער מי װאָס זיי האָבן זיך
געגעבן אַרוסצוברענגען דעם אוצר אַזױ שיין וי מיגלעך.

ווען די אַרבעט אױפֿן אוצר איז אָנגעהובן געװאָרן, האָט קיינער פֿון אונדז אין זײַן ערגסטן
קאָשמאַר נישט געקענט חלומען, אַז מיט אַ פּאָר יאָר שפּעטער וועלן מיר איבערלעבן דאָס גרעסטע
נאַציאָנאַלע אומגליק אין אונדזער געשיכטע. ווען די אַרבעט איז געווען פֿאַרענדיקט זײַנען מיר
שוין אַלע געווען אַבֿלים און געזעסן שבֿעה נאָך אונדזערע ברידער און שוועסטער אין אײראָפּע,
װאָס זײַנען פֿון עמלקן פֿאַרשניטן געװאָרן פֿון דער ערד. מיט זייער אומקום איז טרוקן געװאָרן
דער קװאַל, פֿון וועלכן מיר האָבן געשעפּט אונדזער גײַסטיק חיות, איז צו שטויב געװאָרן דער
באָדן װאָס האָט אונדז גענערט מיט זײַנע ייַדישע זאַפֿטן. דער מחבר האַלט פֿאַר אַ גרויסער זכיה,
װאָס אויף זײַן גורל איז אױיסגעפֿאַלן אָפּצוראַטעװען בכּתבֿ אַ טייל פֿון דער גרויסער שפּראַכיקער
ירושה װאָס זיי האָבן אונדז איבערגעלאָזט. דער מחבר האָפֿט, אַז דער אוצר פֿון דער ייִדישער
שפראַך וועט זײַן אַ סטימול פֿאַר דער װײַטערדיקער אַנטװיקלונג פֿון ייִדיש און פֿאַרן המשך פֿון
אונדזער ייִדישער נאַציאָנאַלער קולטור. ער האָפֿט, אַז אונדזער פֿאַריתומט מאַמע-לשון װאָס
שוועבט איצט אין דער לופֿטן און זוכט אַ היים װעט זי געפֿינען אין אַלע עקן פֿון דער וועלט,
װוּ נאָר עס לעבן ייַדן, און אַז מיר װעלן אָפּהיטן און װײַטער אַנטװיקלען מיט דער גרעסטער
פּיעטעט די ירושה װאָס אונדזערע קדושים האָבן אונדז איבערגעלאָזט.

נייאָרק, יאַנואַר 1950.
נחום פטוטשקאָװ

זזזטצ

 

 

 
