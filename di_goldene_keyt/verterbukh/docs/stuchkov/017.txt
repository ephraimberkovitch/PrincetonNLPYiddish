הקדמה פֿונעם מחבר

אַלץ װאָס דער מחבר האָט צו זאָגן וועגן דעם אוצר גופֿא, וועגן זײַן אינהאַלט, צוזאַמענ-
שטעל אאַז"וו װעט דער לייענער געפֿינען אין דעם פאַרײַנפֿיר צום אוצר". דאָ בלויז אַ פֹּאָר
באַמערקונגען פֿון פּערזענלעכן כאַראַקטער.

אַ ווערטערבוך װי דער אוצר, װאָס דאַרף דינען וי אַ פֿאַרלאָזלעכער קװאַל פֿאַר שפּראַך-
אינפֿאָרמאַציע, איז מחייבֿ דעם מחבר צו אַ גרויסער מאָס װיסנשאַפֿטלעכע פּינקטלעכקייט.
װאָלטן מיר געהאַט אַ ייִדיש אַקאַדעמיש ווערטערבוך, אויף וועלכן ער װאָלט זיך געקענט סומך
זײַן אין פֿאַל פֿון אַ ספֿק, װאָלט זײַן אַחריות נישט געווען אַזױ גרויס; אָן אַזאַ ווערטערבוך װאָלט
אויף דעם מחבר אַליין געדאַרפֿט פֿאַלן די גאַנצע אַחריות. צום גליק איז דער אוצר געשאַפֿן
געװאָרן אין ניו-יאָרק, װוּ עס געפֿינט זיך די צענטראַלע פֿון דעם ייִדישן װיסנשאַפֿטלעכן אינ-
סטיטוט, און זײַן װיסנשאַפֿטלעכער דירעקטאָר ד"ר מאַקס װײַנרײַך האָט איבערגענומען די רע"
דאַקציע פֿון דעם אוצר און דעם מחבר טײילװײַז פֿון דער דאָזיקער אַחריות באַפֿרײַט. דער נאָמען
ד"ר װײַנרײַך, וי אַ פֿאָרשער און קענער פֿון ייִדיש, איז צו גוט באַקאַנט דער ייִדישער וועלט,
אַז מען זאָל דאַרפֿן זאָגן, װאָס זײַן רעדאַקציע מיינט פֿאַר דער װיסנשאַפֿטלעכער פּינקטלעכקייט
פֿון דעם אוצר. דער מחבר האַלט אָבער פֿאַר זײַן אָנגענעמען חובֿ צו זאָגן, אַז דער אינטערעס
װאָס ד"ר װײַנרײַך האָט אַרױסגעװיזן צו דער אַרבעט בײַם אוצר נאָך לאַנג איידער זי איז געווען
פֿאַרענדיקט, די דערמוטיקונג, די קאָאָפּעראַציע און די פּראַקטישע אָנװײַזונגען װאָס ער האָט
באַקומען פֿון אים אין משך פֿון דער אַרבעט האָבן אַ סך געהאָלפֿן, אַז דער אוצר זאָל נישט בלײַבן
קיין פּלאַן, וי אַ סך אַנדערע פּלענער פֿון דעם מין, נאָר ווערן אַ ממשותדיקער פֿאַקט. פֿאַר דעם,
און פֿאַר די חדשים אָן אַ צאָל פֿון אומדערמידלעכער אַרבעט װאָס ער האָט אָפּגעגעבן אויף דער
רעדאַקציע פֿון דעם אוצר, זאָגט אים איצט דער מחבר זײַן עפֿנטלעכן און האַרציקן יישר"כּח.

אַ דאַנק אויך די פֿרײַנד גבֿריאל װײַנרײַך און ד"ר י. ראָזין פֿאַר דער הילף װאָס זיי האָבן
דעם מחבר געגעבן, דער ערשטער בײַם צוזאַמענשטעלן די גרופּע מאַטעמאַטיק, דער צווייטער
בײַם קאָנטראָלירן די גרופּע כעמיע. די פֿאַכגרופּעס דרוק און אײַנבינדערײַ זײַנען צוזאַמענגע-
שטעלט געװאָרן מיט דער הילף פֿון אַן אַנקעטע װאָס דער מחבר האָט פֿונאַנדערגעשיקט צו ייִדישע
זעצערס און אײַנבינדערס אין ניו-יאָרק; אַלע װאָס האָבן געענטפֿערט אויף דער אַנקעטע האָבן
פֿאַרדינט אַ דאַנק פֿון דעם מחבר.

אַ װאָרט וועגן פּובליקירן דעם אוצר. עס איז פֿאַר דעם מחבר אַ גרויסער כּבֿוד, װאָס אַזאַ
חשובֿע אינסטיטוציע וי דער ייִדישער װיסנשאַפֿטלעכער אינסטיטוט -- ייַואָ האָט גענומען אויף
זיך אַרוסצוגעבן דאָס ווערק. אָבער דער בודזשעט פֿון ייַוואָ איז צום באַדױערן זייער באַגרענעצט,
און על-פּי הכרח קען זײַן פֿאַרלעגערישע אַרבעט פֿאַרנעמען דערין נישט מער וי אַ טייל ; דערצו
האָט נאָך די נייטיקייט צו זעצן דאָס בוך מיט מאָנאָטיפּ, כּדי צו קענען אַרײַנברענגען נקודות,
מער וי פֿאַרטאָפּלט די פֿאָרױסגעזעענע הוצאה. איז דערפֿאַר ווער ווייסט וי לאַנג עס װאָלט גע-
דויערט, ביז דער אוצר װאָלט געקענט דערזען די ליכטיקע שײַן. צום גליק האָבן זיך דעם
מחברס פּערזענלעכע פֿרײַנד פֿאַראינטערעסירט אין דעם אוצר-פּראָיעקט און האָבן צו דער
באַגרענעצטער סומע װאָס דער ייִוואָ אַליין האָט געקענט אַרײַנלײגן אין דעם בוך צוגעטראָגן
זייער פֿינאַנציעלע שטיצע און געמאַכט מיגלעך, אַז דאָס בוך זאָל קענען אָפּגעגעבן ווערן אין דרוק.

וו

 

 
