 

ק. צעטניק / הײַנט איז יאָנטעװו

פּרץ האָט געװוּסט, אַז ער איז אַ רבי און וי אַ רבי דאַרף ער פּראַװוען "טיש".
אויך סוצקעווער האָט געװוּסט, אַז ער איז אַ רבי, נאָר סוצקעווער האָט נישט געװאָלט
אָנקלײידן דעם ספּאָדיק און נישט געװאָלט פּראַווען "טיש".

יונגע בעלי-חלומות פֿון דער פּױלישער פּראָװוינץ זענען עולה-רגל געווען אויף
צעגליאַנע, װוּ דער רבי, מיט הונדערט יאָר צוריק, האָט געזאָגט צום ערשטן מאָל תּורה
וועגן די גאָלדענע קייט.

אין װאַרשע, אויף צעגליאַנע, האָט פּרץ געשאַפֿן די גאָלדענע קייט; נישט בלויז
דעם נאָמען פֿון סוצקעווערס זשורנאַל, נײַערט דעם תּוכן אין די זײַטלעך פֿון הונדערט
פֿינף און דרײַסיק נומערן גאָלדענע קייט.

אמת, פּרץ איז נישט געווען בכּוח אױסצושפּרײטן פֿליגל און זיך דערהייבן
צום ניגון פֿון סוצקעווערס "יורש", אָבער אָן דעם רבינס אַלף-בית אויף צעגליאַנע,
װאָלט דעם תּלמיד סוצקעווערס פּען נישט געװוּסט דעם מעשׂה-מרכּבה-סוד פֿון די
אותיות.

פֿון די ייִדישע בעלי-חלומות אַרום דעם רבינס טיש אויף צעגליאַנע זענען געװואַקסן
די גיגאַנטישע זײַלן פֿון דער ייִדישער ליטעראַטור.

אויך סוצקעווער זיצט אויבן אָן. אַ לאַנגער טיש, נאָר ער איז ליײידיק. נישטאָ דער
ווידערקול, נישטאָ דער תּלמיד צו כאַפּן "שיריים", וי אַ בין די זאַפֿטן, כּדי צו שאַפֿן
דעם האָניק פֿאַר אַ װײַטערן רינג צו די גאָלדענע קייט.

הײַנט איז יאָנטעוו, רחמנא-ליצלן, מ'גייט נישט הײַנט אין "חדר". דעם רבינס װײַב
איז ניפֿטר געװאָרן.

 

אַבֿרהם סוצקעווער, צייכענונג פֿון ב. מיכטאָם, ווילנע 1936

21

 
