 

חוה ראָזענפֿאַרב / מאָנטרעאָל

דאָס גן-עדן-ייִנגל אַבֿרהם סוצקעווער

פֿאָטער, געבוירער,

ס'גאָרטנט נאָך אַלץ אויף מײַן פּנים דײַן קדושה,
אָבער דער צורר

קומט אין מײַן האַרבעריק נאָך דײַן ירושה.
קומט אַ פֿאַרשטעלטער,

וי נחש קדמוני מיט גיפֿט אױפֿן צינגל,

שאָרכיק באַפֿעלט ער:

גיב מיר דײַן פּנים צוריק, דו גןדעדנדיק ייִנגל!

נעם איך מײַן פּנים
און איך באַהאַלט עס אין װאָרט, וי אַ דאָרן אין פֿלאַמען.
איצט בין איך אָן אים --

װעט מיך דער קומער נאָך קענען פֿאַרטַמען?

פֿון בוך װאַלדיקס, ווילנע 1940

א

עפּעס געשעט ווען מען לאָזט זיך אַרײַנלאָקן אין אַבֿוהם סוצקעווערס אַ ליד.
עס קומט אױס, װי דער ממשותדיקער טעקסט, דער מאָן פֿון אותיות גרופּירטע אין
ווערטער, װאָלט אַרױסגעלאָזט פֿון זיך אַ מין נאַרקאָטיזירנדיקן אַראָמאַט. עפּעס ווערט
דאָס גאַנצע זײַטל װוּ דאָס ליד איז אָפּגעדרוקט באַהױכט מיט אַ מאַנישער אַטמאָספֿער,
װאָס אָטעמט אַראָפּ פֿון הינטער די סטראָפֿעס און פֿון צווישן די שורות און פֿאַרפֿולט
דעם חלל. די סטראָפֿעס, די שורות, די ווערטער און אותיות הערן אויף צו עקסיסטירן
אין זייער ממשותדיקער פֿאָרעם, אין זייער אוממיטלדיקן שפּראַכלעכן באַטײַט, נאָר ווערן
פֿאַרװאַנדלט אין אַ שטראָם פֿון עטעריש-זיסער מוזיק, אין אַן אין-סופֿיק בענקעניש-
געוויין, אַ נישט-דאָיִקע מוזיק, װאָס פֿאַרמאָגט אַזאַ עשירות פֿון ווייטיק און שיינקייט, אַז
מען איז גאָר נישט ביכולת דאָס אַלץ אַרײַנצונעמען אין זיך. עפּעס נעמט נויען בײַם
האַרצן און גלעטן די נשמה. עס ווערט צעטרייבערט דאָס אייגענע גײַסטיקע שוץ-בגד פֿון
קאַלטער לאָגיק און מען ווערט אַרומגענומען מיט אַ װאַרעמען שלייער פֿון אינטימער
תּשוקה צו אַל דעם נישט-דערזאָגלעכן און ניסתּרדיקן. אין סוצקעווערס אַ ליד קאָן מען
דערטרונקען ווערן אין די טיפֿקײטן צווישן די װערטער, און מען קאָן זיך ראַטעװוען מיטן
אָנכאַפּן זיך אין די ליכטגעוועבן װאָס פֿאַרבינדן איין װאָרט מיטן אַנדערן.

23
