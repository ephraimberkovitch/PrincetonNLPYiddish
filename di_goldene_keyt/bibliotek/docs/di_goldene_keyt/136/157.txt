 

אַלכּסנדר שפּיגלבלאַט / פֿון פֿידלרויז צו ווידערגעבוירענעם ווייטיק

טעאָדאָר אַדאָרנאָ (וויזענטאַל) האָט אַרײַנגעװאָרפֿן אין נאָכמלחמהדיקן פֿאַרשׂרפֿעטן
חלל, אַז "נאָך אױישוויץ קאָן ניט מער געמאָלט זײַן קיין פּאָעזיע", האָבן זיך,
דער עיקר, פֿאַררופֿן אױפֿן טמאה-געװאָרענעם דײַטשישן לשון. האָט פּאַול צעלאַן
איבערגעשמאָלצן די דײַטשע װערטער און זײי מטהר געוען, בלױז פֿאַר זײַנע
טונקעלע װאָרטבילדער. און מיר האָבן דאָס געפֿיל, אַז מיט אָט די טונקעלע,
הערמעטישע, אָפֿט אומדורכזעיקע װאָרטבילדער, אײַנגעשלאָסענע אין אַזעלכע ביכער-
רעמען וי פח8שקח0/) ,חסחח90ח806 ,6006טװז216 ,096ז9סחמוחסּו/ 016 ,ז8000/08ז90ף --
האָט ער געשאַפֿן, אָן "מיטטיילונג" אין פּשוטן זינען פֿון באַגריף, דעם סאַמע
אומאויסדריקלעכסטן אויסדרוק פֿון דער תּקופֿה.

פּאָעזיע, און קונסט בכלל, איז אַ קנויל פֿון רדעטענישן און מיסטעריע פֿאַרן קינסטלער
גופֿא, ועל-אַחת-כּמה-וכמה פֿאַרן געניסער. ערלעכע און ווינציקער ערלעכע פֿאַרמעסטן
צו פֿאַרפֿאָלקסטימלעכן און דעמאָקראַטיזירן די קונסט, זי צו מאַכן צוגענגלעכער
פֿאַר די מאַסן, אַקוראַט געבן צו פֿאַרשטײן װאָס דער מחבר איז אויסן, האָבן בדרך-
כּלל באַנאַליזירט די יצירה און אַ תּל געמאַכט פֿון איר פּאָעטישן צויבער.

פּאָעזיע איז ניט קיין מאַסן-אַרטיקל און זי לעבט ניט אין זכות פֿון איר דירעקטער
ווירקונג, װאָס לאָזט זיך סײַ װי ניט פּינקטלעך דעפֿינירן. הינטערן מאַטעריעלן לבֿוש
אירן, װאָס מיר באַנעמען מיט אונדזערע חושים, איז פֿאַראַן אַ מין אומבאַנעמיקע
ספֿינקס-סימבאָליק פֿון שװײַגעניש און דויער. פֿאַרשטײן פּאָעזיע איז דעריבער ניט אין
דער בחינה פֿון זוכן אַ פּתרון פֿון חלום, און אַװודאי ניט אין פּרוּוון אױפֿפּלאָנטערן
דאָס רעטעניש אין סדר פֿון די ווערטער, אין זיווג פֿון קאָליר, צי אין ליכט-און-
שאָטן פֿון גראַניט. פֿאַרשטײן פּאָעזיע מיינט קודם-כּל זיך אַליין אַרײַנצופּלאָנטערן אין
דער מיסטעריע, אין די אומבאַנעמיקײיטן און אַנטפּלעקן אין זיך גופֿא דאָס ניט-דערזאָגטע,
דאָס גאַרעניש פֿונעם קינסטלער נאָך אויסדרוק.

ס'איז, פֿאַרשטײט זיך, ניט פֿאַראַן קיין אָנערקענטער פֿאָרום פֿון חכמי-הדור, װאָס
איז מכריז וועלכן קינסטלער מע דאַרף באַטראַכטן וי דעם "פּאָעטישן אויסדרוק" פֿון אַ
תּקופֿה. די בחירה איז אַ ריין סוביעקטיווע, זי איז בלויז אַ פּערזענלעכע אַנטפּלעקונג, מיט
אַ כּמעט מיסטישן כאַראַקטער, און אױפֿן סמך פֿון אָט דער פּערזענלעכער איבערלעבונג
פּרוּווט מען אױפֿבױען אַן אַרגומענטאַציע, װאָס לאָזט זיך, אויב ניט דערקלערן, לכל-
הפּחות מיטטיילן.

זע איך בכן דעם "פּאָעטישן אויסדרוק" בלויז אין דרײַ פֿון די בולטסטע געשטאַלטן
אין דער מאָדערנער ייִדישער דיכטונג: משה-לייב האַלפּערן, איציק מאַנגער און אַבֿרהם
סוצקעווער -- און אָט די פּערזענלעכע בחירה וויל, חלילה, ניט װאַרפֿן אַן אומחן
אויף קיין איינציקן פֿון אונדזערע משוררים, װאָס אין זייער זכות פֿאַרמאָגן מיר אַ
גרויסע יידישע ליטעראַטור.

קיין װאָגיקע קרובֿישאַפֿט צווישן די דרײַ פּאָעטישע געשטאַלטן איז קענטיק ניט
פֿאַראַן -- אַחוץ זייער בשותּפֿותדיקע גײַסטיקע ירושה און זייער מיזרח-אײיראָפּעישער
אָפּשטאַם, װאָס לאָזט זיך ניט פֿאַרלײקענען אין זייער יצירה. משה-לייב האָט געשטאַמט
פֿון מיזרח-גאַליציע; מאַנגער -- פֿון דער בוקאָװוינע, װאָס איז בעצם, װאָס שייך

157

 
