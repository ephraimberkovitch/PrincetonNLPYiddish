 

די גאָלדענע קייט

פֿון טאָגבוך, אַרײַנצופֿירן דעם "טאָפּלגענגער"-מאָטיוו און אױסגלײַכן די װידעראַנאַנדן
װאָס קומען דורך אים צום אויסדרוק. אין אַ סך לידער פֿונעם ציקל רעדט זיך וועגן
באַגעגענישן, קאָנפֿראָנטאַציעס און שלום-מאַכן מיט דעם "אַנדערן", אין וועלכן מיר
דערקענען דעם "צווייטן איך" פֿונעם דיכטער. קודם- כּל זענען עס קאָנפֿראָנטאַציעס
מיט פֿאַרשטאָרבענע קינסטלערס, פּאָעטן און דער עיקר מאָלערס, װאָס קומען אין די
צענדליקער -- אין חלום, אויף דער װאַך צי אין דערמאָנונגען. זי זענען אַנדערש און
זייער קונסט איז אַן אַנדערע וי די קונסט פֿון אונדזער פּאָעט, נאָר פֿון דעסטוועגן
ווייס ער:

פֿאַר מײַנעטװעגן מאָלן זיי און האַמערן און קנעטן,

פֿאַר מײַנעטװעגן קײַקלען זי אַראָפּ פֿון האַרץ פּאָעמעס.

אָ, מײַנע איכן זענען זיי, די מאָלער און פּאָעטן,

און זייער איך בין איך, אַפֿילו אַז איך ווייס ניט וועמעס. (ז' 142)

אין איין פֿאַל שרײַבט ער אַ ליד אין חלום, װאָס אַן אַנדער פּאָעט דיקטירט אים,
אַ פּאָעט װאָס איז דורכויס אַנדערש פֿון אים, און ווען ער שיקט דאָס אָנגעשריבענע
ליד צו יענעם פּאָעט, דערוויסט ער זיך פֿון אים, אַז ער האָט אים טאַקע דאָס ליד
דיקטירט, אַז עס איז אַ בשותפֿותדיקע יצירה. דער מחבר פֿון דעם טעלעפּאַטישן
ליד שטעלט אַפֿילו אַרײַן די געהעריקע קאָמעס אין טעקסט (זע: "דערמאָנונג וועגן
אַהרן צייטלין", זי 196). אויף אַזאַ אופֿן קאָן דער דיכטער דערזען זײַן אָפּגעשפּיגלטע
געשטאַלט ניט בלױז אין פּאָעטן װאָס ער איז מיט זײי אױפֿגעװאַקסן, װאָס ער
שרײַבט זיך מיט זיי איבער און װאָס ער טענהט זיך אױס מיט זי (זע דאָס ליד
"כּתבֿ-ידן פֿון חבֿרים, דער נשמהס טינט און פּראַצע",ז' 153), נײַערט אויך אין דעם
אינדאָנעזישן פּאָעט סאַפּאַרדי דזשאָקאָ דאַמאָנאָ, װאָס לייענט סוצקעווערס ליד אויף
זײַן "ציינדלדיקער שפּראַך", בעת דעם אינטערנאַציאָנאַלן צוזאַמענפֿאָר פֿון פּאָעטן אין
אַמסטערדאַם. און בעצם קאָנען אָפּשפּיגלען זײַן "צווייטן איך" ניט בלויז פּאָעטן,
צי אַנדערע מענטשן, נײַערט אַפֿילו אַ מושל אױפֿן ים-ברעג אין יפֿו (ער זעט אין
איר אַ סימבאָל פֿון זכּרון, װאָס האַלט אין זיך פֿאַרשלאָסן זײַנע אוצרות) און אַ
טיגער, װאָס דער פּאָעט האָט אַ מאָל געװאָלט אין אים אַרײַנגײן, כּדי "דער ברודער
טוט זאָל אויכעט, וי זײַן שוועסטער לעבן, אײַנגײן". יענער טיגער שיקט צו אים אַ
"דונערבריוו" אין גראַמען, אין וועלכן ער איז אים, צווישן אַנדערן, מודיע, אַז זי חלומען
גאָר ביידע דעם זעלביקן חלום:

געדענק, אַז אונדזער ביידנס בלוט איז הייס און רוט און פֿליסיק,
צעהאַלבסטו מיך, אַ שטייגער, בין איך שוידערלעך צװײיפֿיסיק. (ז' 174)

דער קאָנטאַקט צווישן די "טאָפּלגײערס" שאַפֿט אויך די ענערגיע, װאָס שפּײַזט
די פּאָעטישע יצירה און, להיפּוך -- די פּאָעטישע יצירה זאַפּט אין זיך אײַן די
ענערגיע, װאָס װאָלט געקאָנט, חלילה, פֿאַרװאַנדלען אין אַשׁ דאָס לעבן פֿונעם
דיכטער און זײַן פּערזענלעכקייט. בפֿירוש ווערט דאָס אַרױסגעזאָגט אין ליד וועגן דער

78

 
