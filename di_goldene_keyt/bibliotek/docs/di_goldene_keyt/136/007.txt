 

שלום ראָזענפֿעלד/ תל-אביב

דער פּאָעט צווישן מינעס

רעדע געהאַלטן דעם 5טן מײַ 1993, אױפֿן אָװונט לכּבֿוד אַבֿרהם סוצקעווער
אין "בית-ציוניזאמריקה", תּל-אביב

די רוסישע דיכטערין מאַרינאַ צװועטאַיעװאַ האָט געזאָגט: אין אָט דער וועלט
אונדזערער, די קריסטלעכסטע פֿון אַלע וועלטן, זענען אַלע פּאָעטן ייִדן. זי האָט גוט
געקענט איר וועלט, געווען אַ פֿרײַנדין פֿון באָריס פּאַסטערנאַק און אָסיפּ מאַנדעלשטאַם,
און זי האָט געװוּסט װאָס זי רעדט. איך װאָלט צוגעגעבן: די עלנטסטע צוישן
זײ -- זענען די ייִדישע פּאָעטן, װאָס די שפּראַך זײערע איז כּמעט פֿאַרטיליקט
געװאָרן און דעם ווידערקול האָט מען בײַ איר צוגענומען. פֿון דעמאָלט גייען זי אַרום אין
אַ גײַסטערװעלט, און עס באַגלײט זי, װי אַ שומר-ראש, דער איגענער שאָטן
װאָס האַלט זיי אין איין װאָרענען: ""גײי איבער ווערטער וי איבער אַ מינענפֿעלד:
איין פֿאַלשער טראָט, איין פֿאַלשע באַוועגונג -- און אַלע װוערטער, װאָס דו האָסט
אױפֿגעציליעט אַ גאַנץ לעבן אױף דײַנע אָדערן, װעלן צעפֿליקט וערן מיט דיר
צוזאַמען".*

אין זײַן דערציילונג "גרינער אַקװאַריום" איז זיך אַבֿרהם סוצקעווער מתוודה:
"אַזױ האָט צו מיר געשעפּטשעט מײַן לײַבלעכער שאָטן, ווען מיר ביידע, געבלענדט פֿון
רעפֿלעקטאָרן-ווינטמילן, האָבן געצויגן בײַ נאַכט איבער אַ בלוטיקן מינענפֿעלד, און מײַן
יעדער שפּאַן, װאָס איז געשטעלט געווען אויף טוט אָדער לעבן, האָט אַ ריץ געטאָן אין
האַרץ, וי אַ טשװאָק אין אַ פֿידל".

איבער דער גאַנצער מאַפּע פֿון זײַנע װאָגלענישן -- פֿון די סיבירער קאַנטן, ווּ ער
האָט פֿאַרבראַכט אַ טייל פֿון זײַנע קינדער-יאָרן מיט די שניימענטשן, ביזן מידבר יהודה
און מצדה, וווּ ער האָט, צווישן די ביינער פֿון אלעזר בן-יאירס העלדן, אויך געפֿונען זײַנע
אָבֿות; פֿון דער "געהיימשטאָט" אונטער די מויערן פֿון ווילנער געטאָ, װאָס ער האָט איר
געהײיליקט די װוּנדערלעכע פּאָעמע, איין-און-איינציק אין איר שיינקייט און כּוח, ביז
צו דעם בית-דין-של-מטה אין נירנבערג, װוּ ער האָט אַרױסגעדונערט זײַן געשריי:
"איך דאַרף גאָר זײַן אַ טױזנטפֿאַכער שײלאָק, אויף אױסשנײַדן די רישעות פֿון
דער ערד"; פֿון די סקלאַדן פֿון דער אַלמנה ראָמט דרוקערײַ אין ירושלים-דליטא, װוּ די
אױפֿשטענדלער האָבן געגאָסן בלײַענע קוילן פֿון שס-מאַטריצן, אָדער מיט סוצקעווערס

* אַבֿרהם סוצקעווער, גרינער אַקװאַריום, דערציילונגען. העברעישער אוניווערסיטעט אין ירושלים,
ייִדיש-אָפּטײלונג, 1975,
