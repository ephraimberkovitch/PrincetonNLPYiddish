 

די גאָלדענע קייט

קריטיקערס האָבן זיך דאָס געפֿרעגט, טאַקע אין שײַכות מיט דער שינקייט פֿון
סוצקעווערס ווערק וועגן געטאָ, בפֿרט אין שײַכות מיט געהײימשטאָט.

איך ביך זיך מודה, אַז איך האָב קיין מאָל נישט צו פֿיל זיך אַרײַנגעטראַכט אין
דעם דאָזיקן ענין. דער קינסטלערישער ווערט פֿון אַ ווערק האָט פֿאַר מיר דעצידירט, צִי
דאָס געגעבענע ווערק האָט אַן עקסיסטענץ-באַרעכטיקונג אויף מײַן ביכער-פּאָליצע, צִי
נישט. דערבײַ האַלט איך, אַז דער קינסטלער האָט דאָס רעכט צו שאַפֿן אױף װאָס
פֿאַר אַ טעמע ער זאָל נישט אױסקלײַבן. איך האָב אָבער געהאַט און איך האָב
נאָך הײַנט די אַבסאָלוטע זיכערקײט, אַז דער קינסטלער װאָס קלײַבט אױס צו
שרײַבן וועגן חורבן, מעג ער זײַן דער געניאַלסטער, איז אין סכּנה געשטרויכלט צו
ווערן, אויב ער אַלײן איז "דאָרטן נישט געווען". װאָס אַחריותדיקער און עכטער דער
קינסטלער איז, אַלץ געװאָרנטער וועט ער זײַן מיט אָט אַזאַ אױסקלײַב, װײַל ער װועט
וויסן, אַז ער װעט בשום-אופֿן נישט ביכולת זײַן אַרױסצוברענגען דעם תּמצית און די
אויטענטישע אַטמאָספֿער פֿון יענעם לעבן.

דערקעגן אוב עס גייט אין דעם קינסטלער װאָס איז "דאָרטן יאָ געווען", וועט
ער זיך באַלד אַזעלכע שאלות נישט פֿרעגן. דער אימפּולס צו שאַפֿן, צו רעסטאַװרירן
דאָס פֿאַרגאַנגענע און עדות זאָגן וועגן דעם געשעענעם, װעט אין אים זײַן אַזױ
שטאַרק, אַז דאָס ווערק װועט אַרױסשפּרודלען פֿון אים מיט אַ גװאַלדיקן כּוח. האָט דאָך
סוצקעווער געזאָגט, אַז ער האָט געמוזט "אַרױסװױען פֿון זיך די קאַנאַליאַדע". אַזאַ
שרײַבער וועט, מחמת ייָראת-הכּבֿוד און פֿאָרכט פֿאַר דער טעמע, באַניצן די בעסטע
מיטלען אויף וועלכע זײַן טאַלאַנט דערלויבט אים. און אויב מיר טרעפֿן זיך אָן אויף אַ
ווערק וועגן חורבן, װאָס צעלײַכט זיך מיט דער אמתער קינסטלערישער פּראַכט, דאַרף
דאָס האַרץ אױפֿזינגען אין אונדז מיט דאַנקבאַרקײט צו אָט אַזאַ קינסטלער.

6

בדרך-כּלל טרעט אין סוצקעווערס ווערק זעלטן ווען אַרױס "דער אַנדעדער". צום
אָפֿטסטן איז סוצקעווער איינער אַלײן אין זײַנע לידער. און אויב ער האָט אַ געזעלשאַפֿט,
איז דאָס דער װאַלד, דער הימל און די שטערן. אין געהײימשטאָט אָבער זענען די
שורות באַפֿעלקערט מיט פֿולבלוטיקע, קאָלירפֿולע טיפּן. אמת, אויך דאָ פֿאַרשװינדט זײַן
"פּערסאָנאַײ נישט אין גאַנצן, וי ער װאָלט מורא געהאַט לגמרי נעלם צו ווערן פֿון אָט דער
וועלט, װאָס געהערט צו אים מער וי די אַנדערע, די נישט-באַשאַפֿענע פֿון אים.
ער טרעט טאַקע אױיף אין געהײימשטאָט וי איינער פֿון די צען העלדן -- דער
פּאֶעט. אָבער ער רוקט זיך אָפּ אין אַ זײַט, אַװעק פֿון דעם סצענע-צענטער, כּדי
צו מאַכן אָרט פֿאַר זײַנע פּערסאָנאַזשן. ער טוט דאָס פֿאַר דער טובֿה וועגן פֿון
דעם, װאָס ער האָט צו דערציילן, װאָס ער מוז אויסדערציילן.

נאָך דער באַפֿרײַונג קומט צו צו דער פּײַַן און דער פֿרײד פֿון שאַפֿן דאָס געפֿיל פֿון
"מוז", פֿון אייגענעם שליחות, פֿון חובֿ עדות צו זאָגן, נישט נאָר וי ער האָט דאָס געטאָן
אױפֿן נירנבערגער פּראָצעס, נאָר אויך, און דער עיקר, מיט זײַן שירה.

גרעסער וי ווען נישט איז פֿריִער, װערט בײַ אים דער געראַנגל אַרום דער
געשטאַלטיקונג פֿון זײַנע ווערק. וי יעדער ניצול-געװאָרענער, ווערט ער באַהערשט סײַ

38

 
