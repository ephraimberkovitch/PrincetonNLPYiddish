 

חוה ראָזענפֿאַרב / דאָס גן-עדן-יינגל אַבֿרהט סוצקעווער

פֿון אַן אומוויליקייט צו געדענקען דאָס װייטיקדיק-פּײַנלעכע און סײַ ער פֿילט דעם
חובֿ נישט צו פֿאַרגעסן. שוין אין דער פֿעסטונג האָט ער זיך געשלאָגן מיט דער דעה:
"לעב איבער אויף צוריק, דערמאָן זיך. /ניין, פֿאַרגעס. ניין-ניין דערמאָן זיך ווידער",
אָבער צי מען וויל יאָ צי מען יל נישט -- װעט מען דען ווען נישט איז פֿאַרגעסן?
דאָס באַדרענגעניש פֿון דער נשמה טרעט דאָך נישט אָפּ אַפֿילו הײַנט, כּמעט אַ האַלבן
יאָרהונדערט נאָך דער באַפֿרײַונג. בעצם לעבט מען דאָך אין אָט דעם נעכטן אַקטיווער
וי אין דעם ממשותדיקן הײַנט.

און אַזױ וויקלט סוצקעווער, וי אַ מין מאָדערנער איובֿ, אויך װײַטער פֿונאַנדער די
מגילה פֿון אונדזערע פֿאָלקס-יסורים, און פּונקט וי דער טראַדיציאָנעלער איובֿ, לעסטערט
ער נישט -- אױבנאױפֿיק. להיפּוך, ער גייט אָן מיטן לויבגעזאַנג צום באַשאַף, צום לעבן.
דאָס חורבן-ליד זײַנס גליטשט זיך אַרײַן אין אונדזער אוער אַ מאָל מיט אַ לירישן דינעם
טאָן און אַ מאָל מיט דעם געמאָסטענעם טאָן פֿון האָמערישער דערציילערישקייט.
ערשט אין אונדז, אין די לייענערס, רײַסט עס אויף אַן עקספּלאָזיע פֿון ווייטיק. אַזױ
װאַרפֿט זיך סוצקעווער, מיט זײַן זכּרון, נאָך אַ מאָל און אָבער אַ מאָל אין די פֿלאַמען
פֿון אומקום, און טויכט אַרױס פֿון זי מיט אָפּגעראַטעוועטע אוצרות פֿון זײַן נשמה און
פֿון זײַן פֿאָלקס נשמה.

אַבֿרהם סוצקעווער בוט זיך אויף זײַן נאָכמלחמהדיקע היים אין ישׂראל. דאָ
באַשאַפֿט ער דעם דריטן ברענפּונקט דורך וועלכן די עליפּסע פֿון זײַן לעבן איז
אַדורך. דאָ קומט פֿאָר די פֿאַרשמעלצונג פֿון דער אונטערגעגאַנגענער ווילנע מיט
תּל-אָבֿיבֿ, די ברויזנדיקע שטאָט מיט לעבן. זײַן אָנגײענדיקע שעפֿערישקײט אין
ישׂראל, װוּ ער שמידט װײַטער די גאָלדענע קייט, איז אַזױ װױּנדערלעך אָריגינעל
און פֿאַרשיידן-מיניק, אַז מען קאָן גאָר נישט פּרוּוון אַרײַנצופּאַסן די געדאַנקען וועגן
דעם אין די ראַמען פֿון אָט אַזאַ באַגרענעצטן מאמר.

התלהבֿותדיקער וי ווען נישט איז פֿריער, זינגט ער דאָ אויס זײַנע אָדעס צו דער טויב
פֿון שאַפֿן. אָט זאָגט ער אין אַ ליד: "פֿאַרשװוּנדן איז אַ ריפּ פֿון מײַנע ריפּן, /פֿאַרשטאָפּט
איר אָרט מיט ווערטער האָט מײַן האַר". פֿון אָט דעם מקור קומט זי אַרױס, די מוזע
זײַנע, װאָס אירע בלוט-קעמערלעך באַשטײען פֿון װוערטער; ווערטער װאָס זענען אַ
טייל פֿון זײַן גוף. די מוזע זײַנע איז אים אַ געטרײַע אייביקע געליבטע. אָפֿט בלײַבט
מען געפּלעפֿט פֿון באַװוּנדערונג, וי אומגלייבלעך-שטאַרק עס איז סוצקעווערס גאַרעניש
צו איר. זײַן פֿאַרלאַנג צו איר איז ממש עראָטיש. דאָס איז פֿון יענע ליבעס, פֿון
יענע פּאַסיעס, װואָס דערגרייכן ביז צו דער סאַמע גרענעץ פֿון לעבן. צו מאָל דאַכט
זיך אויס אַז דאָס ליד זײַנט איז אים טײַערער וי זײַן אייגן לעבן. דורך איר, דורך
דער מוזע זײַנער, שטעלט סוצקעווער זײַן װאָרט אין דינסט פֿון אַלעם װאָס איז אים ליב
און טײַער, אין דינסט פֿון זײַנע קינדער אין מאָרגנשטערן-לאַנד.

און פֿאַרן ווויל פֿון איר, פֿון דער מוזע זײַנער, היט ער אָפּ דאָס װאָרט, װאָס איז אַ
טייל פֿון אים -- דאָס ייִדישע װאָרט, דעם שעפֿערישן מכשיר זײַנעם. מיט התמדה

39

 
