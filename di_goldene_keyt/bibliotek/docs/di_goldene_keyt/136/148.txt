 

די גאָלדענע קייט

גאָר נײַער לאַגע און אױפֿלאַגע. געענדיקט דער "וויכּוח", זענען מיר אַרײַן אין דעם
"נס".

ס'איז געווען אין געטאָ, האָט פֿרײדל סוצקעווער דערציילט, ווינטער, דער פֿראָסט
האָט געברענט, ייִדן זענען געקראָכן פֿון די לעכער און װוּ מ'האָט נאָר געקענט
האָט מען געשנאַפּט אַ שטיקל האָלץ. האָט די דײַטשישע קאָמאַנדע אַרױסגעגעבן אַ
באַפֿעל: אויב מע װעט כאַפּן אַ ייִדן גנבֿענען האָלץ, װעט ער געשאָסן װערן אױפֿן
אָרט.

נאָר די מורא פֿאַרן טוט האָט ניט געקענט אײַנהאַמעװען די פּײַן פֿון קעלט, און אָט
האָט זי, פֿרײדל סוצקעווער, אײַנגעשטעלט דאָס לעבן און איז אַרױס זוכן האָלץ.
אױפֿגעקליבן עטלעכע שטיקלעך און טוליענדיק זי צו זיך אונטער אַ שטיקל שאַל,
האָט זי זיך געשלײַכט אין שאָטנס, הינטער פּאַרקאַנעס, בײַ די זײַטן פֿון שטיבער,
צוריק צו דעם שטיקל לאָך פֿון אַ "היים".

נאָר פּלוצינג: "האַלט! סטאָפּ!" -- און אַ רעװאָלװער האָט איר געקוקט אין פּנים
אַרײַן. אַ דײַטשישער סאָלדאַט אויף דער װאַך האָט געפּאַקט די פֿאַרברעכערין.

"דאָקומענטן !" -- איז געווען דער קורצער באַפֿעל, און זי האָט אים געוויזן איר
געטאָ-פּאַט. דאָ האָט דער דײַטשישער סאָלדאַט געזען, אַז זי איז די פֿרױ פֿון אַ דיכטער,
אַ שרײַבער, און ער גיט איר מיט אַ מאָל אַ שטעל די פֿראַגע:

-- זאָג מיר, קענסטו אַ ייִדישן שרײַבער אין אַמעריקע מיטן נאָמען חיים
ליבערמאַן?

ניט טוט ניט לעבעדיק האָט אים פֿרײידל געענטפֿערט:

-- איך קען אים ניט פּערזענלעך, אָבער איך ווייס פֿון אים. אין מײַן מאַנס
ביבליאָטעק זענען אַפֿילו געווען אַ פּאָר פֿון זײַנע ביכער...

-- שאַון זי מאַל -- האָט דער נאַצישער סאָלדאַט וידער געזאָגט -- דו ווייסט דעם
באַפֿעל: לױיטן באַפֿעל דאַרף איך דיך שיסן אױפֿן אָרט. נאָר זײַ װויסן, אַז צוליב חיים
ליבערמאַן, פֿון זײַנעט וועגן, שענק איך דיר דאָס לעבן... נעם דײַן האָלץ און גיי... און
כּל-זמן איך בין דאָ אויף דער שטעל, קענסטו קומען און גיין און דיר װעט גאָרנישט
שאַטן.

און דאָס איז די מעשׂה מיטן נס, װאָס די סוצקעווערס האָבן מיר געהאַט צו
דערציילן.

ווען עס עפֿנט זיך דער הימל איבער מײַן קאָפּ און איך דערזע די מעשׂה-מרכּבה,
װאָלט איך ניט געווען מער איבערראַשט וי איך בין געווען, דערהערנדיק די דאָזיקע
געשיכטע: װוי קומט מײַן נאָמען צו אַ נאַצישן סאָלדאַט? און װאָס קען מײַן נאָמען
באַדײַטן פֿאַר אַזאַ איינעם, אַז ער זאָל פֿון מײַנעט וועגן באַגנאָדיקן אַ ייִדישע טאָכטער
פֿון טוט אויף לעבן?

-- אָט די פֿראַגע פּײַניקט שוין אונדז איבער צען יאָר -- האָט אַבֿרהם סוצקעווער
געזאָגט -- און אוב איר קענט עס ניט אױפֿקלערן, װעט שוין קיינער ניט קענען.

איך בין געזעסן וי אין אַ טיפֿער שיכּרות. אַ רעטעניש פֿון רעטענישן!

-- ערגעץ מוז זײַן אַ שליסל צו דער רעטעניש -- האָט פֿרײדל סוצקעווער
געזאָגט -- און איר האָט אים געמוזט פֿאַרװאַרפֿן ערגעץ װוּ אין דעם ים פֿון אײַער

148

 
