 

דן מירון / דער קינסטלער מיט דער מאַסקע פֿון טאָגבוך

דער מוזיקאַליש-שפּירעװדיקער לייענער װעט קודם-כּל אױפֿכאַפּן, אונטערן
מאָמענטאַלן רושם פֿון דער מוזיקאַליטעט אין די דאָזיקע לידער (און דאָס איז זייער
עיקרדיקער אַספּעקט) די לירישע צאַרטקײט זייערע. בײַם ערשטן לײענען איז מען
פֿאַרכאַפּט פֿון ריטמישן כּישוף און קלאַנג, װאָס דער דיכטער ברענגט אַרױס אין דעם
אײַנגעשטעלטן סטראָפֿיקן געבײַ, מיט זײַן אַלץ גרעסערער שפֿע פֿון ניואַנסן. באַלד אין
דריטן ליד (ז' 127) דערקענט שוין דער לייענער דעם דיכטערס כּמעט אומבאַגרענעצטן
כּוח זיך צו באַניצן מיט צאַרטע קלאַנגען, כּדי צו קאָנקרעטיזירן, ממש אָנרירן מיט דער
האַנט, אַן אַטמאָספֿער און איר באַטײַט, װי למשל אין ליד װוּ ער מאָלט די שטומע
לאַנדשאַפֿט פֿון ים-דנאָ, דורך אַליטעראַציעס פֿון "ש" און "פ":

באַשעפֿענישן אױפֿן גרונט פֿון ים, אָן זון, אָן שטראַלן,
שפּאַצירנדיקע צמחים אין אַ יענוועלטיקער לאַנדשאַפֿט

יא 6

שוין צײַט זיך אײַנצוהערן און דערזען דורך אַ שפּאַרונע
וי שטומע שטילקייט לערנט זיך דעם אַלף-בית פֿון שװײַגן.

דער קלאַנגען-קאָד פֿאַרװאַנדלט זיך דאָ אין אַ גײַסטיקן תּוכן פֿון סך-הכּל
-- אַז מע דאַרף לערנען די שפּראַך פֿון שװײַגן -- און גיט דעם דאָזיקן תּוכן אַ
װווּנדערלעך-מוזיקאַלישע ממשותדיקייט.

בולטער נאָך באַקומט זיך דער כּישוף פֿון מוזיקאַלישע ריטמען. פֿאַראַן אין די
לידער אַ נאָכאַנאַנדיקער פּראָצעס פֿון שאַפֿן פֿאַררונדיקטע און צאַרטע ריטמישע מאָדעלן
-- אויך שאַרפֿע און אָפּגעהאַקטע, פֿאַרשטײט זיך:

מיר זענען צוויי. מיר זענען איין. מיר זענען האַלבע. פֿערטלען. (ז' 244)
טאָג-טעגלעך עסן זי: די מויז, דער אייזל, די גאָרילע (זי 170)
ניטאָ קיין סך אַזעלכע סטאַקאַטאָדשורות אין דער לידער-סעריע, און זי זענען ניט
כאַראַקטעריסטיש פֿאַרן אַלגעמײנעם ניגון זייערן, װאָס קומט צום פֿולן אויסדרוק אין
נאָכאַנאַנדיקע, געדיכטע שורות, װאָס נייגן זיך כּאילו צאַרט אַראָפּ צו דער ערד:
אַ שווערער עפּל ציט אַראָפּ אַ פֿולן צוװוײַג מיט זומער, (זי 143)
ס'רובֿ זענען רחבֿותדיקע שורות, װאָס די אָטעם-הפֿסקות צווישן די פֿאַרשײדענע
טיילן זייערע זענען פּונקט אַזױ וויכטיק, און הערן זיך ניט װינציקער, װי די ווערטער
װאָס זיי טיילן פֿונאַנדער:

נאָך װאָס און וועמען בענקסטו? -- כ'בענק נאָך גאָרנישט ניט, נאָך קיינעם,
(ז' 156)

די צעזור, װאָס צעטיילט אַ סך שורות אויף צוויי פּאַראַלעלע פֿליגל, איז כּמעט

57

 
