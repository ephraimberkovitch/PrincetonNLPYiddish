 

יאָני פֿײַין / נירדיאָרק

דאָס מאָלערישע אויג

אַבֿרהם סוצקעווער האָט אָנגעשריבן אַ צאָל לידער און עסייען וועגן בילדער און
מאָלערס. צוריק מיט אַ צוויי יאָרצענדליק האָט אַהרן צייטלין אָפּגעדרוקט וועגן אים אַן
אַרטיקל אונטערן קעפּל: "אַבֿרהם סוצקעווער דער אויסטערלישער מאָלער".

אַז דיכטערס האָבן ליב בילדער און שרײַבן וועגן זי -- איז ניט קיין נײַס. אין
דער מאָדערנער פּאָעזיע האָט דער בילדערישער עלעמענט װײַט אַריבערגעשטיגן דעם
דערציילערישן. ס'איז דערפֿאַר ניט קיין חידוש, װאָס אַחוץ שרײַבן וועגן בילדער, האָט
סוצקעווער אין זײַן פּאָעזיע אַ וועלט מיט בילדער; בעסער געזאָגט: זײַן פּאָעזיע הערט
ניט אויף צו רעדן דורך בילדער. װאָס ס'איז יאָ אַ חידוש, איז דער אױפֿטו, אַז די בילדער
זענען אַ פּראָדוקט פֿון אַ ריין מאָלעריש אויג.

װאָס איז אַ "ריין מאָלעריש אויג"?

פֿאַרן מאָלערישן אויג זענען אַלע אַרױסגעבראַכטע פֿאָרמען ניט קיין ציל, נאָר
אַ מיטל װי אַזױ צו געבן אַן אויסמעסט אין שטח פֿאַר געפֿילן, פֿאַר אידעען און
אימפּולסן, און די קאָמפּאָזיציע, װאָס פֿאַרבינדט די פּרטים, שאַפֿט אַ געבײַ, מער וי אַ
נאַראַטיוו. כ'וועל ברענגען אַ דוגמא:

גרויס ווי צוויי נעכט נעמען שפּרײטן זיך זײַנע שװאַרצאַפּלען.

לענגער פֿון שליאַך ווערט זײַן חלום. די ווילדע טשופּרינע
װאָרצלט זיך אײַן אין די גראָזן, אין בלעטער, אין שטויב.
ס'ווערן די הענט זײַנע גרין װוי די צװוײַגן די גרינע.

("אַ דיכטער בײַ נאַכט", פּאָעטישע ווערק 1, ד' 86-85)

די שורות האָט סוצקעווער געשריבן אין ווילנע, צוויי יאָר פֿאַר דער מלחמה; ר'האָט

שוין דעמאָלט געפֿילט, אַז זײַן חלום איז "לענגער פֿון שליאַך". און אויב דער לייענער
וועט פֿרעגן: פֿון וועלכן שליאַך? -- דאַרף ער בלויז צולייגן דעם אוער צום גאַנג
פֿון זײַן פּאָעזיע, כּדי צו באַקומען דעם ענטפֿער: זײַן חלום איז לענגער פֿון איטלעכן
שליאַך.

איך זע מער ניט קיינעם נאָר פֿיל זייער גאַנג.

ווי פֿײגל אין פֿלאַטער פֿון הינטער אַ װאָלקן --

געשטאַלט נאָך געשטאַלט מיט באַזונדערן קלאַנג.

11
