 

די גאָלדענע קייט

אָ װאָרט מײַנס, איינציק וי אַן איינס מיט אָפּגעברענטע נולן
איך ווייס ניט וועמעס חלום האָט דיך אױסגעװאָרט און וועמעס
אַ טרערנבראָך האָט זשעדנע דיך פֿאַרלאָשן.

געווען בין איך אָן דיר אַ האָלאָוועשקע און באמת

געווען אָן דיר, מײַן װאָרט, אָן לײַב-און-לשון.

(דאָרט, זי 115)

גי איך פֿון איין בוך סוצקעווערס צום צווייטן, בענטש אים און באַװוּנדער אים און
באַהאַרץ זײַן יורש פֿון רעגן, ביז ס'האָט מיך פֿאַרהאַלטן זײַנס אַ ליד בײַ מײַן שבתדיקער
רו-אַרבעט. אַ ליד אין צען קאַפּיטלעך, װאָס טראָגט אויף זיך דעם טיטל "דערמאָנונגען
פֿון אַנדערע" (דער יורש פֿון רעגן, זי 27).

איינע פֿון מײַנע מעשׂים װאָס איך, דער עני-ממעש, טו פֿאַר מײַן עונג-שבת, איז
אָנטרינקען מיט מים-חיים די ביימער פֿון מײַן הויף, זומערצײַט, שבת אין דער פֿרי. אַז די
צײַט איז גוט צו מיר, קוק איך אױפֿן נערנדיקן װאַסער װאָס בלעזלט זיך און דערהייבט זיך
בהדרגהדיק אַרום דעם שטאַם פֿון בוים און דערזע די טעג פֿון בראשית, ווען גאָטס גײַסט
האָט געשוועבט איבערן פּנים פֿון די װאַסערן; און דערהער אַ געשעפּטש און עס קומט
דעמאָלט אויף אין מיר דאָס געפֿיל פֿון דאַכטן, און עס װײַזט זיך מיר אויס, אַז אין יעדן
"אייגל" אָדער "אויג" װאָס דאָס בלעזלדיקע געטראַנק ברענגט אַרױף איז פֿאַראַן אַ ליד,
צי אַ שורה בלויז, פֿון אַ גאָט-געבענטשטן פּאָעט.

בין איך אַזױ געזעסן און נהנה געווען מזיוו הקװאַליקײט, פֿון די "אויגן" װאָס
באַװועגן זיך אַזױ און שוועבן, בעת אַרום די אױפֿגעברױזטע װאַסעראױגן רינגלען זיך
רינגען, און... ס'איז מיר אָנגעלאָפֿן סוצקעווערס צען-קאַפּיטלדיק ליד. אָט קומט אַ שורה,
כ'װאָלט שיער זאָגן -- אַן אַפּאָקאַליפּטישע, אַן אַחרית-הימימדיקע, װאָס טוט חלפֿדיק
אַ זאָג:

מיר'ן אָנהײבן ביידע אַ ווידערגעבוירענע שטילקייט,
לכּבֿור אַ לשון װאָס טוט שוין אַ װאַרעמען פֿאָכע. (ז' 36)

עס ווערט אין מיר עפּעס צעבראָכן און איך טו אַ זאָג -- נישט צו דיר און נישט
צו מיר, נאָר צו די זיך בלעזלענדיקע "אויגן":

-- אוי, וי אמת ! וויי, וי שנײַדנדיק װאָר !
און מײַן אױיסגעהאַרצט האַרץ, װאָס האָט אַ לעבן לאַנג געלעבט מיט אָט דעם לשון,
ווערט צעשרופֿט און צערודערט, און די סטרונעס זײַנע -- צעציטערט. און אַז איך בין

אַריבערגעגאַנגען צו אַן אַנדער בוים האָבן די בלעזלענדיקע "אויגן" מיר דערמאָנט די
שורות:

114

 
