 

די גאָלדענע קייט

צו, געשאַפֿן אַ מין אייגענע אידעאָלאָגיע); זי איז געבוירן געװאָרן אָן אַן עבֿר און
אָן אַן עתיד, אין גאַנצן אַרײַנגעטאָן און פֿאַרפֿלאָכטן מיט דער איצטיקייט, מיט
אַ פֿולער, שלמותדיקער, פֿאַרליכטער צוגעהעריקייט צו דעם פֿאָלקישן הײַנט, װוי דער
אָרעמאַן פֿון תּנך װאָס איז מיט לײַב-און-לעבן צוגעבונדן צו זײַן איין-און-איינציק
שעפֿעלע. אויף אַזאַ אופֿן האָט דווקא די פּאָעזיע אױף ייִדיש געשאַפֿן די פּאַסיקע
דיכטערישע כּלים אויסצודריקן די ייִדישע נשמה, לכל-הפּחות די מיזרח-אײיראָפּעיִשע, מיט
איר פֿולער פּאָעטישער עשירות, מיט איר װוּנדערלעכער עמאָציאָנעלער, אויסגעאיידלטער
און פֿאַרבאָרגענער גאַנצקײט. ווער עס וועט אַ מאָל וועלן באַנעמען דעם נשמהדיקן געוועב
פֿונעם מיזרח-אײראָפּעיִשן ייִד אין נײַנצעטן און אָנהײב צװאַנציקסטן יאָרהונדערט, ווער
עס װעט פּרוּװוון פֿאַרשטײן די גײַסטיקע טיפֿקײט און פֿילשיכטיקײט פֿון אָט דעם
געוועב, וועט מוזן אָנקומען דווקא צו דער פּאָעזיע אויף ייִדיש און ניט אויף העברעיש.

אָט די היסטאָרישע פֿאַקטן דערקלערן אין אַ באַשטימטער מאָס דעם גאָר ברייטן
טעמאַטישן פֿאַרנעם פֿון דער ייִדישער פּאָעזיע. אָט די פּאָעזיע האָט געהאַלטן פֿאַר
איר זכות און פֿאַר איר חובֿ זיך אָפּצורופֿן אויף אַלע געשעענישן, גרעסערע און
קלענערע, װאָס האָבן געהאַט אַ שײַכות צום ייִדישן פֿאָלק אין די לעצטע דורות. זי איז
געווען דער געטרײַער שפּיגל פֿון אַלץ װאָס האָט זיך אָפּגעטאָן אין דער ייִדישער נשמה.
און דאָס װאָרט "שפּיגל" איז דאָ ניט קיין מליצה, נאָר אַ ממשותדיקער פֿאַרגלײַך:
דאָס אָפּשפּיגלען די נאַציאָנאַלע איצטיקייט אין אָט דער פּאָעזיע איז ניט געווען קיין
דרויסנדיקע קינסטלערישע געשטאַלטיקונג, בהכרח אַ פֿאַרפּוצטע, צי פֿאַרקרימטע, און
ממילא אַ פֿאַלשע, נײַערט אַ װאָרער אָפּדרוק, אַ סעיִסמאָגראַפֿישע פֿאַרצײכענונג, אַ
כּמעט מעכאַנישע קאָפּיע, וי דאָס אָפּשפּיגלען זיך פֿון רעאַלע חפֿצים אין דעם ליכטיקן
פֿאַרזילבערטן גלאָז.

דעריבער איז די פּאָעזיע אויף ייִדיש, פֿון סאַמע אָנהײב, געווען אַ סך אָפֿענער
וי די העברעישע פּאָעזיע פֿאַר די פֿאָלקס-טעמאַטישע מאָטיוון, װאָס גרונטיקן אין
דער איצטיקייט, און נערן זיך פֿון ספּעציפֿיש-ייִדישע איבערלעבונגען. זי איז פֿול מיט
שיינקייט, אָנגעלאָדן מיט חן און מיט דער עמאָציאָנעלער װאָר פֿון טאָגיטעגלעכקײט,
אָבער זי פֿאַרמאָגט ניט די גדולה און ניט די געהויבנקייט, װאָס האָבן גענערט די
העברעישע פּאָעזיע ביזן לעצטן דור.

די פּאָעזיע אויף ייִדיש האָט אין משך פֿון איר גאַנצן קיום זיך געטוליעט מיט
ליבשאַפֿט צו אַ טעמאַטיק, װאָס די העברעישע פּאָעזיע האָט איבער איר ביודעים
אַריבערגעהיפּערט אין איר פּאַטעטישן שווּנג. ייִדיש-פּאָעטן האָבן זיך פֿאַרנומען מיט
דער ברעקלדיקער ייִדישער עקסיסטענץ און זי ניט געפּרוּװט פֿאַרגלײַכן, ניט מיט דעם
װאָס ס'איז געווען אַ מאָל אין עבֿר און ניט מיט דעם װאָס עס וועט זײַן אַ מאָל
אין עתיד, װאָרעם זיי האָבן געגלייבט -- און זענען געווען באַרעכטיקט צו גלייבן
-- אַז איטלעכער עמאָציאָנעלער צאַפּל איז באַרעכטיקט אין זײַן צײַט און נייטיקט
זיך ניט אין קיין הכשר צו ווערן ליד, אַחוץ דעם הכשר פֿון װאָרהאַפֿטיקײט.

46

 
