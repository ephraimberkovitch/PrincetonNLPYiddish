 

די גאַלדענע קייט

װוערטער: "געשמאָלצן אויף קוילן דעם גײַסט פֿונעם בלײַ" -- ערבֿ דעם דריטן חורבן
פֿונעם ייִדישן פֿאָלק, ביז צו די שטיינער פֿון כּותל-המערבֿי אין ירושלים-של-מעלה,
װוּ איטלעכער שטיין פֿון אירע שטיינער איז איינער פֿון זײַנע זיידעס, -- איבער
אָט דער גאַנצער מאַפּע פֿון זײַנע װאָגלענישן, װאַנדער איבער װאַנדער און װוּנדער
איבער װוּנדער, איז סוצקעווער געגאַנגען און גייט נאָך עד-היום אויף אַ מינענפֿעלד
פֿון די װוערטער, װאָס זענען אײַנגעקריצט אין זײַן האַרץ און אין זײַן פֿלײש "וי אַ
טשװאָק אין אַ פֿידל".

וועלכע פֿידלען פֿילן אָן זײַן וועלט און זײַנע לידער? איז עס זײַן פֿאָטערס פֿידל,
װאָס זײַנע קלאַנגען האָבן ניט אױפֿגעהערט צו שפּילן אין סוצקעווערס נשמה פֿון זינט
ער איז פֿאַריתומט געװאָרן, אין עלטער פֿון בלויז זיבן יאָר? צי איז עס אפֿשר דאָס
פֿידעלע וואָס יאַנקל שער, פֿון דער דערציילונג "די איובֿטע" (גרינער אַקװאַריום),
האָט עס אַ מאָל דערזען, וי אין אַ שאַגאַליש בילד, אויסהױיכן די נשמה אין די
הענט פֿון אַ בלינדן פֿידלער אין געטאָ, װאָס בעט בײַם עולם ער זאָל אױפֿשטײן
און אים, דעם פֿידעלע, אָפּגעבן דעם לעצטן כּבֿוד?

איז ניט קיין חידוש װאָס אין באַגלײטװאָרט צו דער זאַמלונג לידער פֿון ים"
המוות שרײַבט דער פּאָעט: "אין װאַנדער דורך אַ סקעלעטישער וועלט, ווען ס'האָט
זיך געדאַכט, אַז גאָט אַלײין איז באַגאַנגען זעלבסטמאָרד... ווען די זון גופֿא, איז דאַכט
זיך, פֿאַרװאַנדלט געװאָרן אין אַשׁ-- האָב איך געגלייבט באמונה שלמה: כּל-זמן דאָס
ליד פֿאַרלאָזט מיך ניט, װועט מיך דאָס בלײַ ניט פֿאַרטיליקן. כּליזמן איך װעל אין
טויט-אַרומרינגלונג לעבן דיכטעריש, וועלן אויסגעלייזט װוערן און אַ תּיקון באַקומען
מײַנע יסורים".

"ס'האָט זיך געדאַכט" -- אָבער גאָט איז, זעט אויס, דעמאָלט ניט באַגאַנגען
זעלבסטמאָרד. איך האָב איין מאָל, אין אַן אָפֿנהאַרציקן שמועס, געפֿרעגט סוצקעווערן,
צי נאָך אַלץ װאָס ס'איז געשען, מיט אים און מיט זײַן סבֿיבֿה, צי גלייבט ער אין גאָט?
ער האָט געענטפֿערט: װער דען האָט געהיט מײַנע טריט אין געטאָ? װער האָט
מיך באַשיצט אין װאַלד, צווישן ביימער און זומפּן? װער האָט געהיט מײַנע טריט
איבער די מינענפֿעלדער?

מינעס -- ניט װי אַ פּאָעטישער מעטאַפֿער, נאָר טאַקע אײַזערנע מינעס,
אָנגעלאָדענע מיט דינאַמיט, צווישן וועלכע סוצקעווער און פֿרײדקע, זײַן פֿרױ, האָבן
אױסגעטראָטן אַ סטעזשקע, כּדי צו דערגרייכן צו דעם קליינעם עראָפּלאַן, װאָס די
סאָוועטן האָבן געשיקט זיי אַריבערצופֿירן קיין מאָסווקע.

און שפּעטער האָב איך בײַ זיך געפֿרעגט, וי אַ חכם לאַחר-המעשׂה: װוער האָט
באַשיצט סוצקעווערן און זײַן גאַסטגעבער איליאַ ערענבורג, װאָס איז אין יענער צײַט נאָך
געווען אַ מין "קאָמוניסטישער ירמיהו" און באַװײנט דעם בראָך פֿון זײַן פֿאָלק,
ווען ביידע האָבן נאָך ניט געװוּסט, אַז מאָסקװע גופֿא װועט זיך אין עטלעכע יאָר
אַרום פֿאַרװאַנדלען אין אַ יאָמערטאָל פֿאַר די ייִדישע שרײַבערס? צי האָט אים ניט
געפֿירט און געוויזן דעם וועג די האַנט פֿון גאָט? צי איז עס ניט געווען "גאָטס
בלאָע האַנט" -- כּדי צו דערמאָנען די שיינע ווערטער פֿון איציק מאַנגער, װאָס איז
אונדז ביידן אַזױ נאָענט?

און אַזױ האָט אים אויך װײַטער געפֿירט "גאָטס בלאָע האַנט" -- אױב זי

 
