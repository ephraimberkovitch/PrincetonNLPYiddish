 

דוד װאָלפֿע / אַברהם סוצקעווער -- אַ נשמה אין אַ נשמה

אין דיר, אַ לעבעדיקער אָטעם אין אַ טאָל מיט ביינער,
אַחוץ דײַן אָטעם קאָן זי ניט צום לעבן ברענגען קיינער.
אין דיר, ס'געוויין פֿון ערבֿ שטורעם און די ים-לופֿט נאָכן,
דער פֿױלנדיקער יאָדער און זײַן מאָרגנבומס נצחון.

(צווילינג-ברודער. זי 50)

אויף אָט דעם לייטער קלעטערט דער פּאָעט. זײַן אױפֿשטײַג-חכמה און לעבן
זענען קלאָר אָנגעצײיכנט.

אין די לידער פֿון טאָגבוך (1985:1974), באַקענען מיר זיך נענטער און
אומפֿאַרשלײערט מיט סוצקעווערס וועגן און זוכענישן. דער אינטעלעקטועלער און
לירישער פּאָעט, פֿון געדאַנק און געפֿיל, אַנטפּלעקט זיך פֿון די לידער. מע דאַרף נאָר
אַרױסשײלן דעם קערן פֿון די װאָרטשאָלן און מיר האָבן פֿאַר זיך דעם ספֿר-הגילויים פֿון אַ
נשמה. די נשמה-ליניע לאָזט ער ניט אָפּ. ער פֿאַרפֿעסטיקט זי שלמותדיק און ציט אַרױס
דעם האָניק פֿון וויזיעס פֿון די אינעװייניקסטע בינשטאָקן. ס'איז אַ גרויס געזאַנג פֿון
לעבן און צום לעבן, צו מאָל אױפֿציטערנדיק.

פֿון ערשטן אַרױפֿשטײַג צום "אינעווייניק", האָט סוצקעווער צעליכטיקט די
אַנטפּלעקונג, װאָס דינט אונדז װי דער שליסל צו אַלע זײַנע פֿאַרבאָרגענע שלעסער:
"נאָר אינעװייניק װײיסטו יאָ: עס הערט ניט אױף צו יױרן / דאָס טונקלסטע און
קלאָרסטע װאָרט פֿון אַלע װוערטער: אמת" (דאָרטן, ז' 10). דער אָ פּשוטער אמת
איז "דער פֿינקלענדיקער עיקר", װי אַ זון איבער דער דיכטערישער פּאַנאָראַמע. און
לענג-אויס דעם קאָלירפֿולן וועג שפּיגלט זיך איבער אַ צעשניטענע "די שאָטנװעלט,
אַז פֿידלען זאָלן שפּילן פֿון די שטיקער".

דער אױפֿדעק פֿון אמת װאָס שווימט אין די אָדערן ווערט אַ לעגענדע -- "אַ
פֿעניקסמענטש געבוירן פֿונעם אַש פֿון שײַטער-הױפֿן". עס איז משל-סוצקעווער און
אַלע די װאָס שטאַמען פֿון דער פֿעניקס-קאַטעגאָריע. די אָ לעגענדע וועבט סוצקעווער
אַרײַן אין האַרץ פֿון זײַנע פֿילצאָליקע חורבן-לידער. פֿון דאָרטן קומט אַרױס מײַן
צווילינג-ברודער אין די רױטע דינעס פֿון אַ שפּיגל. דאָ קומען די פֿאַרבענקטע
פֿליגל -- "דאָס בענקען דײַנע פֿליגל נאָך די אַקסלען" -- צו זייער תּיקון: "און
יעמאָלט ביסטו צײַטער פֿון דער צײַט אין דײַנע קאַרבן / און ייִנגער ביסטו פֿון געבוירן,
עלטער פֿונעם שטאַרבן" (דאָרטן, זי 199).

דעם גײַסטיק-עמאָציאָנעלן װוּנדער לעבט סוצקעווער איבער אַלע זײַנע יאָרן.
איטלעך מאָל איז עס מיט איבערבײַט, וי אַ נײַער װוּנדער. אַלץ "בײַם כּישוף-קװואַל",
ווערט איבערגעאַנדערשט --

אַ שוװואַן געבוירט אַ שװאַן -- און ביידע שווימען.
וווּהין ? צו דיר. דורך דיר. מיט װײַסן װוּנדער,

װאָס װווּנדערט בלויז פֿאַר דײַנטוועגן באַזונדער.

פֿאַרנײג זיך פֿאַרן וווּנדער און באַװוּנדער. (דאָרטן, זי 201)

5

 
