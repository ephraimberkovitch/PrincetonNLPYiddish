 

שלום לוריא / קיבוץ מרחביה

אַבֿוהם סוצקעווערס ליד-פֿון-לידער

אַבֿדהם סוצקעווערן, מײַן יוגנט-חבֿר,
צו זײַנע גבורות, מיט דאַנק און ליבשאַפֿט.

אֹ

לאָמיר אָנהײיבן מיט אַ פּערזענלעך באַװאָרעניש:

אין ווייס, אַז קיין קורצינקע, פֿײַן-געפּרעסטע און גײַסטרײַך גוט געשליפֿענע
סך-הכּלען בין איך ניט מסוגל צו שרײַבן. אַבֿרהם סוצקעווערס ליטעראַרישע אוצרות
זענען אַזױ גװאַלדיק און טיף, אַז אַן אָרנטלעכער ליטעראַטור-פֿאָרשער װאָלט זיך
שטאַרק געמאַטערט אױפֿצוכאַפּן מיט אַ שעפֿערישן בליק אָט די יצירה, כּדי זיך צו
פֿאַרמעסטן אויף אַן ערנסטער מאָנאָגראַפֿיע. פֿאַר מיר איז סוצקעווער מײַן אייגענער
פּאָעט: ווען ער האָט מיר, דעם 24סטן אױגוסט 1937, געגעבן אַ מתּנה זײַן ערשט בוך
לידער (װאַרשע 1937), האָט ער מיטגעשיקט מיט מיר אין אַלטנײַלאַנד מײַן אַלטהײם
און מײַן מאַמע-לשון. וועגן יענעם ערשטן לידער-אָפּקלײַב האָב איך שוין געשריבן
מיט פֿינף יאָר צוריק (לוריא 1988) -- אָבער ניט דאָס בין איך אויסן. אַ מאַגנעטישער
כּוח ציט מיך עד-היום וי מיט אַ כּישוף צו אַלץ װאָס שפּראָצט אַרױס פֿון זײַן
פּען.

ב

דאָ ניט לאַנג האָט אַבֿרהם סוצקעווער אָפּגעדרוקט אַ ציקל פֿון צװאַנציק לידער
אונטערן קעפּל "אַ פֿעדערל גלעקלט אין חלל", מיט אַן אונטערקעפּל "לידער אָן דאַטעס"
(די גאָלדענע קייט 135, זזי 55-48).

אַ פּאָר ווערטער וועגן קעפּל: אין פֿלוג קומט אױס, אַז מע דאַרף עס זוכן
אין טעקסט, און מיר געפֿינען עס אין מיטן פֿונעם ציקל, אין שיר י' (ז' 50). דאָ
אָבער ווערן די ווערטער געקריינט, עלעהיי זיי װאָלטן זײַן אַ סימבאָלישער דערקען-
צייכן פֿונעם גאַנצן ציקל "לידער אָן דאַטעס". אין חלל, אין אַ כּלומרשט פּוסטן
וועלטרוים, באַװעגט זיך פֿלאַטערנדיק אַ פֿעדערל, אַ שׂריד-ופּליט פֿון אַ לעבעדיק
באַשעפֿעניש. אפֿשר אַ מלאך, אפֿשר אַ טויב. אָן אַ ציל, אָן אַ צײַט, אָבער מיט אַ ניגון:
עס גלעקלט. און די קלאַנגען זענען אַ סיגנאַל, אַ סימן, אַן אָנצוהערעניש אויף אַן
ענערגיע, װאָס האָט משמעות אַ מקור, אַן אָנהײב, אָבער ניט קיין תּכלית. די באַוועגונג
אָן אַ ציל, אָן צײַט איז גרינג װי אַ פֿעדערל, און דאָס גלעקלען -- האַרמאָניש
און זיס. עס אָטעמט מיט השלמה און שלמות. אויס קעמפֿערײַען, אויס װאַקלענישן

136
