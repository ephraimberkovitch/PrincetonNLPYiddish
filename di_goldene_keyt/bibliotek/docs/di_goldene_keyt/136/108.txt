 

די גאָלדענע קייט

אַלי, דער הייליקער שבת-קודש גייט אַװעק, זע ס'זאָל קומען אויף אונדז אַ וואָך פֿון
געזונט, פֿון פּרנסה, פֿון שלום..." און אין די תּחינות פֿון אַ שׂרה בת-טובֿים, און אין
דער צאינה-וראינה, מיט אירע פּראַכטיקע תּנך-געשיכטעס, און אין די אָן אַ שיעור
פֿאָלקסלידער, װאָס האָבן גערעדט צום פֿאָלק, געמוטיקט און געמונטערט -- נאָר אין זיי
האָבן בײַ ייִדן געקאָנט געמאָלט זײַן "גלוסטיקע געמעלן", ביז צו אונדזערע טעג, ווו
איינער פֿון די באַדײַטנדיקסטע, ווירקנדיקסטע יוצרים פֿון די שענסטע װאָרטגעמעלן אין
אונדזער לשון, איז אַבֿרהם סוצקעווער,

עס דאַרף שוין אין אָנהײב אונטערגעצייכנט וערן, אַז אַבֿרהם סוצקעווער איז אַ
צװוײַג פֿון דעם װוּנדערלעכן מאָדערנעם ליטעראַטור-בוים פֿון אַשכּנזישן ייִדנטום -- יונג-
ווילנע. און ווער עס געדענקט יענע טעג, יענע יאָרן, און איז אין שטאַנד אַרױסצוברענגען
דאָס, ווען אַפֿילו בלויז פֿאַר זיך אַלײן, דער ווייס, אַז די צײַט איז טאַקע געווען
די הייבאַם און די געבערערין פֿון אָט דעם אױסטערלישן בוים, אָבער דער עיקר
איז עס געװען דער חלום. װײַל חלום -- אױב ער גיט דעם הונגעריקן ברױט,
דעם יתום -- טאַטע-מאַמע, דער פֿאַרזעסענער -- אַ מאַן, דעם אַלײזײַענדיקן
-- אַ פֿרױ; און פֿאַרקערט: דעם װאָס איז געקומען אל המנוחה-והנחלה, נעמט ער בײַ
אים אַלץ צו און פֿאַרטרײַבט אים אין הפֿקר -- קאָן דאָך דאָס זײַן אויך די פּאָעטישע
זעונג, דאָס נבֿיאישע װאָרט װאָס דער דיכטער הערט, זעט, גאַרט און שטרעבט.
אַזױ אַרום װוערט די דיכטונג -- חלום און באַשײד אין איינעם, װאָס באַצװינגט
אונדז מיט אַ באַצוינגעניש אין אַלע אונדזערע טעג, שפּאַנט מיט אונדז בעת מיר
שפּאַנען, בלײַבט שטיין בעת מיר שטעלן זיך אָפּ, ווערט דער תּוכן פֿון אונדזערע זאָרגן,
פֿון די ספֿקות און פֿון דער תּשוקה נאָך שלמות.

דער פּאָעט, דער קינסטלער-שאַפֿער, װוערט דער אױספֿאָרמירער פֿון אָט דעם
װואַך-זײַענדיקן חלום. אַ דאַנק זײַנע שאַפֿונגען, זײַן אמת-טראָגנדיק װאָרט, גייסטו אַ
ווערטיקער אויף דײַנע וועגן און אומוועגן. און כאָטש אין אָט דעם גאַנג האָסטו דיר
אין זינען דײַנס, דאָס גרויע באַדערפֿעניש, װועט זיך אָבער בײַ דיר תּמיד אַרױסכאַפּן דער
באַגײַסטערנדיקער, פֿאַרפֿירנדיקער, פּאָעטישער -- און דערפֿאַר פֿון חז"ל פֿאַרבאָטענער
-- מה נאה אילן זה! -- וי שיין איז אָט דער בוים !

ווילנע 1935.

אין מײַן חלום צו זען אַ מאָל דעם מיקדש-מעט פֿון ייִדישער יצירה אין איינער פֿון
די קרוינשטעט פֿונעם ייִדישלאַנד -- און ייִדישלאַנד האָט נאָך דעמאָלט פֿאַרמאָגט דרײַ
אָדער פֿיר קרױינשטעט! -- האָט זיך אַרײַנגעװעבט דאָס פֿרישע, דאָס צאַפּלדיק-יונגע,
שטראַלנדיקע יונגע-ווילנע. אָט דער נאָמען, װאָס האָט דערגרייכט אויך צו אונדז דאָ
האָט אונדז געמוטיקט, אָנגעפֿילט מיט גאווה און מיט האָפֿענונג.

בין איך געקומען קיין ווילנע אין אַ הייסן, שטיקנדיקן אױגוסט-טאָג און דערזען
אויף די שמאָלע געסלעך, זאַװוּליקעס און דורכהייף אַ װוּנדערלעך-אויסטערלישע
דערזעונג: אַ יוגנט, אַ ייִדישע, אין נויט און אין הונגער, אין אָרעמער קליידונג און אין
אָרעמע וווינונגען, אַרומגערינגלט מיט וויסטער גוייִשער שינאה, אָבער אַן אָנגעזאַפּטע

108

 
