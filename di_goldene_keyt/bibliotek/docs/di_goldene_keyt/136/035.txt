 

חוה ראָזענפֿאַרב / דאָס גן-עדן-יינגל אַבֿרהם סוצקעווער

פֿאַרלױרענע אײַנצושלינגען, כּדי עס צוריקצוברענגען צום לעבן. עמאָציאָנעל טוט ער דאָס
טאַקע. "צי פֿון הונגער צי פֿון גרויסער ליבשאַפֿט... איך האָב געװאָלט דיך אײַנשלינגען
מײַן קינד" -- זאָגט ער אין אַ ליד. דער טאַטע עסט אויף דעם זון, און ער ווערט אַלײן
דער זון, זײַן אייגענער זון.

ווידער איז ער אַ יינגל -- מיט אַ טאָפּעלן איך. איין איך געהערט צו דעם
גן-עדן-ײיַנגל -- װײַל אַפֿילו אָט די ווייטיקן זענען נישט מסוגל צו פֿאַרשטומען דאָס
װאָרקען פֿון דער טויב פֿון שאַפֿן אינעם האַרצן פֿון דעם ייִנגל, דעם באַלײדיקטן, אין
בלאָען סוועטער פֿון ליבשאַפֿט, און דער צווייטער איך געהערט צו דעם געפּרוּווטן
חורבן-ייִנגל, דעם באַלײדיקטן, אינעם שװאַרצן סוועטער פֿון גרויסן יחידישן און ייִדישן
פּחד. אַן אַדורכגענומענער מיט אָט דעם פּחד און מיט אָט דער ליבשאַפֿט װעט
סוצקעווער בקרובֿ באַװײַזן זײַן װוירטואָזע רײַפֿקײט וי אַ פּאָעט.

די לידער פֿון די פֿעסטונג הייבט סוצקעווער אָן צו שרײַבן אין 1941, ווען די מלחמה
קעגן ייִדן צעבושעוועט זיך מיט אַן אַלץ ברייטערן פֿאַרנעם. באַלד אינעם ערשטן
ליד פֿון דער זאַמלונג שרײַט דער ייִאוש אַרױס פֿון די שורות. דער דיכטער געפֿינט
זיך אין אַ קאַרצער, װוּ "די פֿינצטערניש וויל מיך דערשטיקן". אָט זעט ער זיך
בײַם סאַמע ראַנד פֿון לעבן. ער איז גרייט פּטור צו ווערן דערפֿון. ער דערטאַפּט אַ
שטיקל גלאָז װאָס שפּיגלט אָפּ דאָס לבֿנה-ליכט. ער וויל עס ניצן וי אַ מכשיר פֿון
אייגענעם אומקום. נאָר באַלד קומט ער צום אױספֿיר: "דאָס לעבן איז הייס און
דאָס גלעזל -- אַ קאַלטס, / און ס'איז מיר אַ שאָד עס צו נעמען צום האַלדז".
אָט דער "ס'איז מיר אַ שאָד" איז דער אויסדרוק פֿון זײַן געטרײַשאַפֿט צום לעבן. דעם
גן-עדן-ייַנגלס װײַסע טויב פֿון שאַפֿן ראַטעװעט דאָס חורבן-ייִנגל.

אין דער זאַמלונג די פֿעסטונג גייט אויך אַרײַן דאָס האַרץ-רײַסנדיקע איכה-ליד
"מײַן מאַמע". איך קאָן עס קיין מאָל נישט לייענען, אַז טרערן זאָלן מיך נישט אָנהייבן
שטיקן אין האַלדז:

בֿ

וועסט מיך ניט נאַרן: איך ווייס דו ביסט טויט.
כאָטש דו לעבסט אין מײַן חלום. װאָס ברענען
אין דײַן האַרצן דרײַ רויזן אין שאַרלאַכן רױט?
פֿאַרשטעל ניט.

איך ווייס ווער דאָס זענען!

פֿאַרשטעל זיי ניט מאַמע, װאָס נאַרסטו דײַן קינד,
וי קומען דאָ רויזן צעבליטע?

איך זע דאָך דרײַ פּורפּורנע קוילן אַצינד:

אַן ערשטע, אַ צווייטע, אַ דריטע.

35

 
