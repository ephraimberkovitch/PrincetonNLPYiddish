 

שלום לוריא / אַבֿרהם סוצקעווערט ליד-פֿון-לידער

און שאַפֿן פֿונעם מענטש האָט אַ טעם און אַ תּכלית, װען מע קען עס, אַפֿילו
עפּיזאָדיש, אַרײַנקלאַמערן אין אַן אומענדלעכער קייט פֿון זינען און זכּרון, װאָס ציט זיך
און שלענגלט זיך אָן אַ סוף. פֿון אַזאַ קוקווינקל, ווערט יעדער רינגעלע ליב און טײַער
און טיף-אינטערעסאַנט.

וֿ

אַלע רינגען פֿון סוצקעווערס ליד-פֿון-לידער זענען געקניפּט און געבונדן מיטן כּוח
פֿון זײַן קינסטלערישער פּערזענלעכקייט. דאָס זענען אין תּוך גענומען איך-לידער. זייער
טיף-מוזיקאַלישער ניגון גלעקלט זיך פֿון האַרץ צו האַרץ. מע אַנטפּלעקט אין זי אַלע

סימנים פֿון לירישן שאַפֿן. לאָמיר עס דעפֿינירן בערך אַזױ:

1. דער גאַנצער ציקל לידער איז טאַקע איין קאָנטעקסט, אָבער קיין גראָדליניקן
סיפּור-המעשה, אָדער סוזשעט, מיט אַן אָנהײב און אַ סוף, פֿאַרמאָגט ער ניט.
ניטאָ דאָ קיין עפּישע דערציילונג. װאָס מיר "פֿריִער"? װאָס מיר "שפּעטער"?
די טרויעריק-דראַמאַטישע עפּיזאָדן שטעלן זיך פֿאָר(עלעהיי זיי זענען װאַריאַציעס
דורכגעפֿלאָכטענע פֿון דרײַ גרונטמאָטיוון: "איך", "מײַן וועלט", "מײַן קונסט".

2. דער זינגער און זאָגער פֿון די לידער איז ניט עלנט-אַלײן. ער רעדט צו אַן
אַנאָנימען בן-שׂיח, משמעות אַ קלוגן, װאָס איז מסוגל צו פֿאַרשטײן און באַנעמען
אַלץ װאָס יענער איז אויסן.

3 די טעמעס האָבן צווישן זיך קיין שום סיסטעמאַטישע פֿאַרבינדונג. דער "איך" איז
לחלוטין ניט געצוימט, ער איז פֿרײַ וי אַ פֿױגל אַריבערצוהיפּן פֿון איין טעמע צו
דער אַנדערער.

4 די גרונט-מעלאָדיע פֿון אַלע לידער איז אַ פּאַטעטישע. דער פּאַטאָס איז ניט קיין
צופֿעליק דערהויבענער גאַנג. ער האָט אין זיך אַ שורש, װאָס קען באַצײיכנט ווערן
וי דער אייביקער מקור פֿון יעדער פּאָעזיע. זײַנע עלעמענטן זענען כּפֿול-פּנימדיק:
ליבע און לייד, גליק און גרויל, װוּנדער און וויי, באַגײַסטערונג און ייִאוש. דער
פּאַטאָס איז אַן אָנצוהערעניש אויף אַן אמתער רעליגיאָזיטעט, װאָס איז תּמיד דער
שורש פֿון אַ טיפֿן גלויבן. דער פּאַטאָס אין סוצקעווערס לידער איז אָפּטימיסטיש
מניה-וביה.

5. דער פּאָעט איז פֿאַרליבט אין זײַן שפּראַך, ער באַהערשט זי און דינט איר געטרײַ,
און זי עפֿנט פֿאַר אים אירע פֿאַרבאָרגנסטע אוצרות (פֿאַרגלײַך: לוריא תשנ"א: 235).

ז

אין די ראַמען פֿון דעם קורצן עסיי וויל איך אָנרירן נאָך איין צענטראַלן מאָטיוו
פֿון איין ליד: די פֿרױ, איר לעבן און גורל, די פּלאי-פּלאים פֿון איר לעבן.

עס קען געמאָלט זײַן, אַז ווען געטע האָט געלאָזט אַ מיסטישן כאָר פֿאַרענדיקן זײַן
פֿאַוסט מיט די ווערטער "דאָס אײיביק װײַבלעכע / ציט אונדז צו זיך" -- האָט ער געהאַט
בדעה צו באַצײכענען דעם עקסיסטענציעל-עראָטישן מאָטיוו, װאָס פֿילט-אָן און פֿילט-
אויס דאָס לעבן. דאָס איז אַ קוקווינקל פֿון אַ מאַן. עס לייגט זיך אױפֿן שׂכל, אַז דאָס איז

139

 
