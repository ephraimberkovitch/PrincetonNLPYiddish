 

חיים ליבערמאַן

אַ מיסטעריע

די קלוגע לײַט פֿון אַלע צײַטן און אַלע פֿעלקער האָבן אונדז געלערנט, ווי אַזױ
אַ מענטש דאַרף זײַן אָפּגעהיט מיט דער צונג, וי ער זאָל וועגן און מעסטן זײַנע
רייד. דאָס װאָרט, האָבן זיי געזאָגט, איז געגליכן צו אַ פֿױגל: האָסט עס אַרױסגעלאָזט
פֿון מויל, איז עס אַװעקגעפֿלױגן און האָסט מער אויף דעם קיין שליטה ניט.

מיט אונדזערע מעשים איז אויך אַזױ. אונדזער לעבן באַשטײט פֿון מעשׂים, קליינע
און גרויסע, גוטע און שלעכטע. מיר שטעלן זיך זעלטן אָפּ צו וועגן און מעסטן. דאָס
רובֿ איז -- אָפּגעטאָן און פֿאַרגעסן...

אין דער אמתן אָבער איז אַ טועכץ, אַזױ ווי אַ ואָרט, געגליכן צו אַ פֿױיגל. אָפּגעטאָן,
טיילט עס זיך אָפּ פֿון אײַך, ווערט אַ זאַך פֿאַר-זיך און װאַנדערט אַװעק אין דער וועלט
אַרײַן. און דאָרט, אין דער וועלט, אוב ס'איז אַ גוטע זאַך װאָס איר האָט געטאָן, שאַפֿט
זי גוטס, און אוב ס'איז אַ שלעכטע זאַך, איז זי גורם, חלילה, שלעכטס.

זעלטן ווען מיר זעען די װײַטע רעזולטאַטן װאָס אונדזערע מעשים האָבן גורם
געווען, אָדער אוב מיר זעען זיי, צי מיר דערקענען זיי, ווער שטעלט זיך אָפּ און קוקט
זיך אום אויף זײַנע אָפּגעגאַנגענע טריט?

אָבער אַ מאָל טרעפֿט, אַז אַן אַלט אָפּגעטאָנענע און לאַנג פֿאַרגעסענע זאַך
קומט אײַך פּלוצעם אַנטקעגן און גיט אײַך אַ רײַס אויף די אויגן, און איר דערקענט
זי! דעמאָלט װערט איר איבערראַשט, וי אַזױ אין לעבן װערט קײן זאַך ניט
פֿאַרלאָרן, ניט אַריבער יאָרן און ניט אַריבער לענדער און קאָנטינענטן. און איר דערזעט:
דאָס לעבן איז ניט קיין פּשוטער ענין. ס'איז עפּעס אַ געהײמענישפֿולער געוועב פֿון
מיסטישע פֿעדעם אויף אַן אומגעזעענעם וועבשטול מיט אַ באַהאַלטענעם וועבער.

וי איר זעט, האָב איך זיך דאָ פֿונאַנדערגערעדט עפּעס וױ אַ מאָראַליסט,
אָדער אַ פֿילאָסאָף, רחמנא-ליצלן. אָבער ביידע זענען װײַט פֿון מײַן כּוונה. װאָס
איך האָב דאָ געזאָגט איז נאָר וי אַ מין אַרײַנפֿיר צו אַ זאַך, װאָס האָט מיט מיר
אַלײין געטראָפֿן און װאָס איך וויל דאָ דערציילן. ס'איז כּדאַי צו הערן. און אויב מע
קען דערפֿון אָפּלערנען עפּעס אַ מוסר-השׂכּל, איז מה טוב,

ס'איז געווען ווען איך בין געקומען צו גאַסט אין מדינת-ישׂראל. ווען איך
בין אַרױסגעפֿאָרן אַהין, האָב איך מיט ציטער געהאָפֿט דאָרט צו געפֿינען איינעם,
װאָס איך האָב לאַנג ליב געהאַט אין גײַסט און לאַנג געבענקט צו זען אין לײַב-

145
