 

די גאָלדענע קייט

ז

כ'געפֿין אַנשטאָט דיך אַ צעריסנס דײַן העמד,

נעם איך צום האַרצן און דריק עס פֿאַרשעמט.

עס ווערן די לעכער פֿון העמד מײַנע טעג

און דער זוים פֿונעם העמד ווערט אין האַרץ מיר אַ זעג.

צערײַס איך פֿון לײַב מײַנע קליידער און קריך
אין דײַן אָפֿענעם נאַקעטן העמד וו אין זיך.
ס'איז מער ניט קיין העמד, ס'איז דײַן ליכטיקע הויט,
ס'איז דײַן קאַלטער, דײַן איבערגעבליבענער טויט.
(פּאָעטישע ווערק |, זדי 265, 266, 269)

מיר דאַכט זיך, אַז אָט דאָס ליד זאָגט עדות אויף אַן ענלעכער רעאַקציע פֿונעם
דיכטער, װוי ער האָט געהאַט בעתן פֿאַרלירן זײַן קינד. אויך דאָ "עסט ער אויף" די
מאַמען אין אַ באַשטימטן זינען. ער ציט אַרױף אויף זיך איר העמד, איר הױט. ער טוט
אָן אויף זיך די גאַנצע פֿאַרלױרענע וועלט זײַנע.

און דאָ, אין יאָר 1943, װוען דער קראַטער פֿון אומקום שטייט אָפֿן און
דאָס פֿײַער פֿלאַקערט אַרױס פֿון אים -- סוצקעווער האָט שון זיכער אַן אָנונג
דערפֿון -- איבערראַשט ער אונדז מיט דער שטוינענדיקער דערקלערונג אין זײַן ליד
ײיהואָש", אַז "דער טוט אַלײין דערשרעקט זיך פֿאַר דער שיינקייט". דער פּאָעט קאָן
בשום-אופֿן נישט אָננעמען די גרויליקע מיאוסקייט פֿון אונדזער פֿאַרטיליקונג, פֿון
דער ירידה פֿון דער ציוויליזירטער וועלט, פֿון דעם װאָס רופֿט זיך מענטשלעכקייט,
און ער קלאַמערט זיך אין אָט דעם נאַיָוון פּאָעטישן אמת, כּדי ער אַלײן זאָל קאָנען
מאָראַליש איבערקומען דעם סכּנותדיקן געטאָ-טאָג זײַנעם. די און ענלעכע שורות
דינען אים וי אַ מאַגישער שפּראָך, וי אַ תּפֿילה צום שטערן פֿון דאָברע-מזל, פֿון
פּאָעזיע, אַז דער בטחון זאָל צוריק אױפֿגעריכט ווערן און דער צלם-אלהים זאָל
נישט פֿולקום אָפּגעװישט ווערן פֿונעם מענטשלעכן פּנים.

ווען דער צורר קומט אין סוצקעווערס האַרבעריק און, אין נאָמען פֿון גאָט, פֿאָדערט
ער "גיב מיר דײַן פּנים צוריק, דו גן-עדן-ײיַנגל!" -- גיט דער פּאָעט אים דאָס פּנים
נישט צוריק, נאָר, װוי אַ דערשראָקן קינד, װאָס באַהאַלט זײַן פּנים אין דער מאַמעס
פֿאַרטעך, באַהאַלט ער עס אין װאָרט, אין דער שיינקייט פֿון זײַן ליד. פֿאַראַן אָבער
אַ צודלהכעיסדיקייט, אַ שטאָלערן עקשנות אין אָט דעם "עסקייפּ" פֿון דער אימה.
גראָד דערפֿאַר װײַל די װאָר איז אַזױ שוידערלעך מיאוס, װועט ער איר דערווידערן מיטן
באַשאַפֿן שיינקייט, װועט ער באַשאַפֿן גלײַכװאָג, כּדי די װאָגשאָלן פֿון מענטשלעכן גורל
זאָלן נישט אַראָפּװועגן צום שאול-התּחתית. ער פֿרעגט טאַקע: "וועט מיך דער קומער
נאָך קענען פֿאַרסַמען ?"" -- אָבער ער ווייסט, אַז אין דער פֿעסטונג פֿון זײַן ליד איז ער
אַ געזיכערטער.

36

 
