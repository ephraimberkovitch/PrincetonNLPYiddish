 

די גאָלדענע קייט

וי זי ווערט געפֿײַערט בײַ די גויים. איך האָב געװאָלט זען פּנים-אל-פּנים דעם קריסט
בײַם פֿײַערלעכסטן מאָמענט פֿון זײַן רעליגיע. געװאָלט זען דעם מענטש װאָס גלייבט, אַז
אָט אין דער רגע איז אים גאָט געװאָרן אַ לעבעדיקער מענטש, װאָס לאָזט זיך באַנעמען
מיט די חושים.

נאָר וי באַלד גיין, האָב איך אויסגעקליבן צו גיין בעסער צו די קאַטאָליקן איידער
צו די פּראָטעסטאַנטן. בײַ די קאַטאָליקן איז דאָ מער װאָס צו זען.

און אוב בײַ די קאַטאָליקן, איז ניט אין אַבי װאָס פֿאַר אַ קלױיסטער אָדער
קלויסטערל, נאָר אין דער גרויסער קאַטעדראַלע, אין דער סאַמע גרעסטער קאַטױלישער
קירך אין בערלין, װוּ דער שפּיץ-גײַסטלעכער, דער בישעף, װועט פּראַווען.

נאָר די גרויסע קאַטױלישע קאַטעדראַלע איז געלעגן אין אַנדערן עק שטאָט פֿון ווו
איך האָב געוווינט. מאַכט ניט אויס, איך פֿאָר!

די קאַטאָליקן הייבן אָן פּראַווען קריסטמעס-נאַכט צוועלף אַ זייגער בײַ נאַכט. איך
בין אָנגעקומען גאַנץ פֿריצײַטיק, אָבער די קירך איז שוין געווען געפּאַקט. איך בין דאָך
אַרײַן אינעורײיניק, און די ערשטע זאַך װאָס איך האָב באַמערקט, איז געווען אַזאַ סצענע:

אַ מיידל האָט געװאָלט צוקומען נאָענט צו דער סאַמע בימה. מסתּמא האָט זי
געהאַט אַ גוטע סיבה. אפֿשר זענען דאָרט געווען אירע טאַטע-מאַמע, אָדער אפֿשר האָט זי
דאָרט געהאַט אַ ראָלע צו דערפֿילן. האָט זי זיך געשניטן אַ וועג צווישן עולם. אָבער
דער עולם איז ניט געווען פֿרײַנדלעך און האָט איר ניט געהאָלפֿן צו עפֿענען אַ
וועג, נאָר האָט מיט פֿאַרדראָס זי געשטויסן און געשטורכעט מיט די הענט און געזידלט
מיטן מויל.

אָט דאָס איז די קירך -- האָב איך זיך געװוּנדערט -- אין דער "הייליקער נאַכט",
בײַם סאַמע געבורט פֿון דעם "גאָט פֿון ליבע"?

נו, די צערעמאָניעס האָבן זיך אָנגעהױבן, איך האָב געזען װאָס ס'איז געווען צו
זען, און בין מיר אַרױסגעגאַנגען, איבערלאָזנדיק דעם עולם נאָך אין מיטן.

ווען איך בין אַרױס אין דרױסן, האָב איך געפֿונען אַ שאַרפֿן איבערבײַט אין
וועטער. ס'האָט שטאַרק געשנייט, אַ שנײַדיקער ווינט האָט געבלאָזן, און ס'האָט זיך
פֿאַרנומען אויף אַ שאַרפֿן פֿראָסט. איך האָב געװאָלט װאָס שנעלער זיך דערקלײַבן
אַהיים, נאָר דאָ האָב איך דערזען אַז איך בין גוט אויף צרות.

איך האָב זיך געכאַפּט, אַז ס'איז שוין נאָך איינס אַ זייגער, און אין בערלין
איז געווען אײַנגעפֿירט -- אפֿשר איז הײַנט אויך אַזױ -- אַז נאָך איינס בײַ נאַכט
האָט זיך אָפּגעשטעלט דער גאַנצער פֿאַרקער: די "האָכבאַן", די "אונטערגרונט" און
די אױטאָבוסן. עס האָבן נאָר געאַרבעט טאַקסיס. און דער טאַריף אויף טאַקסיס בײַ
נאַכט איז געווען פּונקט טאָפּל פֿון דעם טאַריף בײַ טאָג. און דער וועג איז געווען
אַ װײַטער, און איך גיב אַ טאַפּ אין קעשענע -- אַ חוזק.

טראַכט איך: אויב מיר איז באַשערט געווען אַ שטראָף פֿאַר דער עבֿירה, האָב איך
געקראָגן באַצאָלט אױפֿן אָרט.

טאָ װאָס זשע טוט מען?

וי איך שטיי אַזױ און ברעך מיר דעם קאָפּ, קומט צו צו מיר אַ בחורל אָן אַ מאַנטל,
אָן אַ היטל אױפֿן קאָפּ, אײַנגעקאָרטשעט פֿון קעלט, מיט די הענט אין די קעשענעס,

10

 
