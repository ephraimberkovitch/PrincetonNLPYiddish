 

אליעזר וויזעל / ניויאָרק

אונדזער חוב איז זײַן שכר

אַבֿרהם סוצקעווער אַ בן-שמונים? שװוער צו גלײבן. זײַן גאָט-געבענטשטע
שעפֿערישקײט איז דאָך אַזױ זאַפֿטיק, אַזױ רײַך! יעדער ליד זײַנס איז דאָך וי אַ נײַער
אָנהײב, אַ צוזאָג, אַן אַרײַנפֿיר צו קומענדיקע.

אײנצײַטיק איז זײַן געזאַנג אויך פֿול מיט חכמה און נסיון: יעדער װאָרט זײַנס איז
וי אויסגעטרוימט פֿון אַ קלוגן, אָנגעװײטיקטן זקן.

זינט ווען מיר קענען זיך? דאַכט זיך אַז פֿון זינט אַ סך דורות. אפֿשר האָבן

מיר זיך באַגעגנט אין איציק מאַנגערס חומש-לידער: אליעזר עבד אברהם... נאָר װאָס
דען, זײַן שדכן בין איך יאָ. איך פּרוביר אים משדך זײַן מיט װאָס מער לייענערס. און
דערמיט טו איך זי אַ טובֿה. וי װאָלט אונדזער ייִדיש-וועלט אויסגעזען הײַנט אָן אַבֿרהם
סוצקעווער?

סוצקעווער דער תּלמיד-חכם, דער קעמפֿער, דער שילדערער, דער עדות פֿון
אומקום און אױפֿלעב. סוצקעווער דער באַנײַער פֿון אַ שפּראַך, װאָס ער באַפֿליגלט זי
מיט רוח-הקודש, צאַפּלדיק, פֿרײלעך און טרויעריק.

איך טראַכט וועגן יונגן סוצקעווער: ווען איך האָב אָנגעשריבן די ערשטע שורה
מײַנע, האָט ער שוין געהאַט אַ שאַפֿונג הינטער זיך.

איך טראַכט וועגן סוצקעווערן אין געטאָ, אין װאַלד, אין מאָסקװע, אױפֿן
נירנבערגער פּראָצעס. אומעטום פֿילט מען אַ ייִדישע נשמה, װאָס מאָנט און דערמאָנט.
זײַן ליד איז מיט אייביקייט פֿאַרװיקלט.

סוצקעווערן לייענט מען נישט. אים דאַרף מען לערנען װוי מע לערנט פּיוטים פֿון
מיטל-עלטער, אין אַלט-נײַע מחזורים. אים מוז מען שטודירן, מע מוז זיך פֿאַרטיפֿן אין
זײַנע װאָרט-חידושים, כּדי צו דערגיין צום גװואַלדיקן פֿאַרנעם פֿון זײַן ווירקונג.

דאָס װאָס מע זאָגט וועגן אַחרית-הימים, מעג מען זאָגן וועגן סוצקעווערס חסידים:
זי זוכן נישט קיין ברויט און נישט קיין האָניק, נאָר "אַ װאָרט אָדער צוויי און װוערן
געזצטיקט".

ניין, איך ווער נישט געזעטיקט. איך לייען זײַנע לידער שטילערהייט, און לייען
זי ווידער, כּדי צו דערהערן זייער ניגון. מיט אַ מאָל פֿיל איך אַ גרעסערן הונגער.
אַזאַ כּוח האָט סוצקעווער. ער רײַסט אײַך מיט און שלײַדערט אײַך אַװעק העט װײַט,
צו פֿרעמדע הימלען און אינעווייניקסטע תּהומען, װוּ דער פּאָעט "זינגט אַ וויגליד צו אַ
שטיין".

איך פֿיל דאָס זעלבע יעדעס מאָל ווען מיר טרעפֿן זיך אין ניו-יאָרק, אָדער אין
תל-אביב, בײַ אַ גלעזל װײַן צי אַ טעפּל קאַװע. אַלץ װאָס ער טוט איז שעפֿעריש

17
