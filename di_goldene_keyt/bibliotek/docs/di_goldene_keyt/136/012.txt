 

די גאָלדענע קייט

אַספּיראַציעס וועלן דאָ אין ירושלים װוערן אַ ממש; די אַספּיראַציעס זענען אָבער
אױפֿגעװעקט געװאָרן אַ דאַנק סוצקעווערן און זי האָבן זיך באַפֿעסטיקט מיטן דערשײַנען
פֿון די גאָלדענע קייט, אין 1949.

קוקנדיק צוריק אויף אונדזערע יאָרן דאָ אין ישׂראל, מיין איך, אַז אוב מע
וויל הײַנט צו טאָג װי געהעריק אָפּשאַצן און באַנעמען די ראַדיקאַלע געענדערטע
מערכה פֿון ייִדיש אין מדינת-ישראל, מוזן צוויי אינסטיטוציעס דערמאָנט וערן אין
איין אָטעם: די גאָלדענע קייט און דער ייִדיש-אָפּטײל פֿון העברעישן אוניווערסיטעט.
װײַט פֿון עסקנישן טומל, זענען די גאָלדענע קייט אין תּל-אביב און אונדזער
ייִדיש-אָפּטײל דאָ אין ירושלים, געװאָרן אַ שטענדיקער, דױערנדיקער און זײיער
אַ װאָגיקער יש אין דער ייִדיש-וועלט. די גאָלדענע קייט, צויי יאָר עלטער פֿון
אונדזער אָפּטײל, רעפּרעזענטירט אין די 135 בענד אױפֿן לײַטישסטן אופֿן דאָס בעסטע
און וויכטיקסטע װאָס איז אין ייִדיש געשאַפֿן געװאָרן במשך פֿון די לעצטע צויי
דורות. כּידוע, איז די פּרעסטיזשפֿולע צײַטשריפֿט אַנטשטאַנען אַ דאַנק סוצקעווערס
איניציאַטיוו, און האַלט אָן ביז איצט אַ דאַנק זײַן עקשנותדיקן אויסדויער און מסירת-
נפֿש. װוינטשן מיר דעם בעל-יובֿל געזונט און כּוח װײַטער צו קייטלען זײַן גאָלדענע
קייט. ס'איז ניט שייך, בײַ דער הײַנטיקער געלעגנהייט, צו דערציילן באַריכות וועגן
אונדזער אָפּטײל. איך װעל זיך דעריבער באַגרענעצן צו דערמאָנונגען, װאָס האָבן אַ
שייכות צום בעל-יובֿל.

פֿון זינט די גאָלדענע קייט איז אַנטשטאַנען, האָט זיך אויף אַ נאַטירלעכן אופֿן
געשאַפֿן אַן ענגע מיטאַרבעט מיט סוצקעווערס צײַטשריפֿט. אָנגעהױבן האָט זי דבֿ סדן,
עליו השלום, מיט זײַנע אָפֿטע ייִדיש-פּובליקאַציעס; איך בין עס ממשיך ביזן הײַנטיקן
טאָג, און עס טוען דאָס זעלבע אויך אַנדערע לערערס פֿונעם אָפּטײל. ס'דאַרף דאָ דערמאָנט
ווערן דער פּרוּוו אױפֿצושטעלן אין די גאָלדענע קייט אַ באַזונדערע אָפּטײלונג, װאָס מיר
האָבן אָנגערופֿן "פֿאָרשונגען און מאַטעריאַלן צו דער געשיכטע פֿון דער ייִדישער
שפּראַך און ליטעראַטור". זי איז פֿאַקטיש פֿאַרטראַכט געװאָרן װי אַ מין אָרגאַן
פֿון אונדזער אָפּטײל. װוער ס'בלעטערט דעם אינהאַלט פֿון די 125 נומערן גאָלדענע
קייט, װעט לײַכט אױסגעפֿינען װיפֿל מיר האָבן פֿון דאַנען, פֿון ירושלים, בײַגעטראָגן
פֿאַר דעם זשורנאַל. ס'װאָלט אפֿשר טאַקע געווען אַ יושר אָפּצוקלײַבן כאָטש איין
באַנד פֿון אַרבעטן פֿון די לערערס פֿון ירושלים, װאָס האָבן געפֿונען זייער געדרוקטן
תּיקון אין די גאָלדענע קייט.

די פֿרײַנדשאַפֿט מיט סוצקעווערן האָט געפֿונען אַ ריי אויסדרוקן אין דער
אַרבעט פֿונעם ייִדיש-אָפּטײל בײַם העברעישן אוניווערסיטעט. װעל איך דערמאָנען
דאָ נאָר אַ טייל פֿון זיי: דאָס ערשטע בוך פֿון אונדזער סעריע ייִדישע ליטעראַטור,
איז אַבֿרהם סוצקעווערס גרינער אַקװאַריום פֿון 1975; שפּעטער האָבן מיר דערגאַנצט
סוצקעווערס פּראָזע אין אַ צווייטן בוך פֿון דער סעריע, די נבֿואה פֿון שװאַרצאַפּלען,
4. און אַ דאַנק די ענגע פֿאַרבינדונגען צווישן אַבֿרהם סוצקעווערן און דעם העברעישן
אוניווערסיטעט, און די פּערזענלעכע פֿרײַנדלעכע באַציונגען זײַנע מיט אונדזערע
לערערס, האָט דער פּאָעט איבערגעגעבן זײַן ביז גאָר רײַכן, װאָגיקן און װערטפֿולן
אַרכיוו דער נאַציאָנאַלער און אוניווערסיטעט-ביבליאָטעק אין ירושלים. דער דאָזיקער
אַקט איז פֿײַערלעך באַצײיכנט געװאָרן מיט דער אײינמאָליקער פֿאַרנעמיקער סוצקעווער-

12

 
