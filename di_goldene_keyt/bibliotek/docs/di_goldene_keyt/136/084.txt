 

אַבֿרהם ליס / תל-אביב

יביַים לייענען פּנימער?

(דערציילונגען, דערמאָנונגען, עסייען)*

איך בין מיט אַן אָנגעשפּיצטן נײַגער און מיט אַ באַזונדערער תּשוקה צוגעפֿאַלן צו
אַבֿרהם סוצקעווערס נײַ בוך בײַם לייענען פּנימער, כאָטש דעם גרעסטן טייל פֿון אָט דער
זאַמלונג דערציילונגען, דערמאָנונגען, עסייען, האָב איך דאָך געהאַט געלייענט פֿריִער
אין די גאָלדענע קייט.

איך האָב זיך דערמאָנט אין סוצקעווערס װוּנדערלעכע שורות:

בלויז פּנימער לייענען. סײַ װאָס פֿאַראַן
און סײַ די געוועזענע, סײַ די ניטאָיִקע.
סיַ די װאָס צו זי איז אַן איינציקער שפּאַ
י ןֹ
און סײַ אומבאַשאַפֿענע, תּוהו-ובֿוהיקע. (ז' 22)

פֿון דעם אַלץ, פֿון אָט די פּיקחותדיקע פֿיר שורות, איז פֿאַראַן אין בוך: "די
געוועזענע", די "ניטאָיקע", אַפֿילו די "אומבאַשאַפֿענע, תּוהו-ובֿוהיקע" זענען װאָריק,
און ווערן מהותדיק, נאָענט און רעאַל, צו מאָל אין זייער סימבאָליק און פֿאַנטאַסטיק.

איז דאָך סוצקעווער דער מכשף פֿון װאָרטקונסט, װוּ ער פֿלעכט אויס ביטערע,
יסורימדיקע פֿאַרלױפֿענישן, באַהױכט מיטן עכטן געפֿיל פֿון עצבֿות; דעם קינסטלערישן
געמיטס-אויסדרוק פֿון פֿאַרגאַנגענעם, פּײַנפֿולן נעכטן; אונדזער הײַנטיקײט און דעם
חלום, די טרוים-פּינטעלעך פֿון לעתיד-לבֿוא.

מע זאָגט אַז אַ ליד איז ניט בלויז אַן אָפּשפּליטער פֿונעם דיכטערס שטימונג, נאָר
אויך אַ שמץ פֿון זײַן לעבנסגאַנג, פֿון זײַן ביאָגראַפֿיע. קיין ספֿק ניט אַז אין אַבֿרהם
סוצקעווערס גרױיס-פֿאַרנעמיקער שאַפֿונג -- סײַ פּאָעזיע סײַ פּראָזע -- קענטיקן זיך אויס
אױטאָביאָגראַפֿישע מאָטיוון און עס קומט אויף דאָס עמקותדיקע געמיט-פֿלאַטערניש
פֿון זײַן געראַנגל, פֿון זײַן ניצול װערן, פֿון זײַן שאַפֿן -- בײַ כּל מיני אומשטאַנדן און
אָפּשניטן.

אָט פֿון אַזעלכע פּרקים פֿון זײַן לעבנס-געשיכטע, קאָנפֿראָנטאַציעס, דראַמאַטישע
איבערלעבונגען, זכרונות, דין-סקיצירטע דערציילונגען באַשטײט דאָס בוך בײַם לייענען

* אַרױסגעגעבן פֿונעם ייִדיש-אָפּטײל בײַם העברעישן אוניווערסיטעט אין ירושלים לכּבֿוד אַבֿרהם
סוצקעווערס אַכציקסטן געבוירן-טאָג. אָפּגעקליבן און צוגעגרייט צום דרוק: אַבֿרהם נאָװוערשטערן.

84
