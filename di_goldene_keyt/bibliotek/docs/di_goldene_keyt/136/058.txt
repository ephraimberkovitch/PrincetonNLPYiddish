 

די גאָלדענע קייט

תּמיד אַ צאַרטע און נאַטירלעכע, און אין אַזעלכע שורות, ווען זי קומען איינע נאָך דער
אַנדערער, איז דער דיכטער מקפּיד איבערצורוקן די צעזור פֿון אָרט צו אָרט לענג-אויס
דער שורה -- װעדליק דעם זינען און לשם ריטמישער װאַריאַציע אין האַרמאָנישן
סדר און כאַראַקטעריסטישער גלײַכװאָג:

צי בליט אַ דאָרן אין דער לופֿטןן? יאָ, עס בליט אַ דאָרן,
בײַנאַנד מיט אים -- אַ ווידערקול אין טורמע פֿון זכּרון: (ז' 145)

די דאָזיקע מעגלעכקייטן, און אַ סך ענלעכע, וערן באַרײַכערט אױף אַן
אומבאַגרענעצטן אופֿן דורכן ריטמישן צונױפֿבינדן פֿון שורות אין לאַנגע אָפּטײלן, אין
וועלכע עס פֿאַרפֿלעכטן זיך פֿאַרשײדענע ריטמישע מאָדעלן, און איינע אַזאַ אָפּטײלונג
קען זיך אױסשפּרײטן איבער דער גאַנצער סטראָפֿע:

בשעת דער אינדאָנעזישער פּאָעט סאַפֿאַרדי דזשאָקאָ

דאַמאָנאָ האָט געלייענט אויף זײַן ציינדלדיקן לשון

אַ ליד מײַנס פֿון דער געטאָ, האָט אַ יענוועלטיק דערװואַכטע
סקעלעטישע מוזיק באַגלײט אונדז ביידן דורך די זילבן. (ז' 191)

אָט די סטראָפֿע איז אַ דוגמא פֿון דעליקאַטער גלײַכװאָג, װאָס דער פּאָעט איז
מסוגל צו דערגרייכן אין מוזיקאַלישן געבײַ פֿונעם ליד.

ג

די לידער פֿון טאָגבוך טראָגן, בכן, דעם לייענער, איבערן מוזיקאַלישן שטראָם,
אָרקעסטרירט פֿון אַ גרויסן מײַסטער. זי פֿאַרפֿלײצן אים מיט אַ צאַרטער סענסועלקייט
פֿון זיך בײַטנדיקע ריטמען און אַליטעראַטיוון געקלאַנג. פֿון דעסטוועגן האָט דער פּאָעט
אין זינען, אַז דער לייענער זאָל באַלד דערשפּירן דעם האַרטן, מאַסיװון באָדן אונטערן
שיכט פֿון סענסועלער ווייכקייט. אָט דער האַרטער באָדן אַנטפּלעקט זיך פּלוצעם דורך
די לידער, וי אַ פֿעלדז װאָס שלאָגט אַרױס פֿון דער ווייכער ערד. ט. ס. עליאָט
באַצײכנט דעם מהות פֿון חריפֿותדיקײט (ווֹש) בײַ די ענגלישע פּאָעטן װאָס מע רופֿט
זיי "מעטאַפֿיזיקער", וי "אַ האַרטע שׂכלדיקייט אױסגעגאָסן אונטער אַ לײַכטן לירישן
חן" (01806 סוזץ! +חסוו 6 0ח/62ח06 6595ח80/0 - ח890סז הֹסַטס} 8). אָט די דעפֿיניציע איז
דורכויס פּאַסיק פֿאַר אַ גרױסן חלק פֿון סוצקעווערס פּאָעױע בכלל און פֿאַר די
לידער פֿון טאָגבוך בפֿרט. די כּוונה פֿון ווייכקייט און צאַרטקײט איז בלוז צו שאַפֿן
אַ גלײַכװאָג מיט דעם נסיון און דער לעבנס-חכמה, װאָס פֿאַרמאָגן אין זיך ניט בלויז
רעאַליזם, נײַערט אויך ביטערקייט און איראָניע, װאָס נעמט זיך פֿון קענען דורך
און דורך די שווערע פּראָבלעמען. די סענסועלע צאַרטקײט פֿון ריטעם, קלאַנג און
פּאָעטישער פֿאָרעם שאַפֿט אויך אײנצײַטיק אַ גלײַכװאָג מיט דעם דיכטערס נטיה צו
אַנאַליטישקײט, צו שאַרפֿזין, צו װאָרטשפּיל און סילאָגיזם.

פֿאַראַן אין סוצקעווערס פּאָעזיע אַ נטיה צו ראַציאָנעלקײט, צו ויץ און

58

 
