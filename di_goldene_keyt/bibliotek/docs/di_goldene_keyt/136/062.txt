 

די גאָלדענע קייט

מען אַרױסגעגנבֿעט זײַן טײַערסטן אוצר: "אַ שמייכל/ אַרױפֿגעסיליעט אויף מײַן בליק
אין זומער פֿון מײַן לעבן". דער גנבֿ איז אַרײַן דורך די װיִעס און דורך אַן אוער
און געעפֿנט דעם סייף מיט אַ קונציק נאָכגעמאַכטן שליסל. בלויז ווען דער דיכטער
האָט זיך שוין געהאַט מתייאש געווען צו געפֿינען די אַבֿדה, האָט מען זי אי אומגעקערט.
דער גנבֿ איז װוידער אַרײַן אויף שפּיצן-פֿינגער, נאָר דאָס מאָל האָט אים דער דיכטער
דערקענט: "ער איז געווען אַ טויטער". (ז' 203). װאָס מער מע פֿאַרטיפֿט זיך אין
דאָזיקן ליד, װאָס פֿאַרמאָגט ניט אין זײַן פֿיגוראַטיוון געבײַ קיין שום סענסועלע
עלעמענטן, אַלץ מער אַנטפּלעקט מען, וי װײַט דעם דיכטער איז געראָטן, מיט דער
הילף פֿון דעם "מעטאַפֿיזישן קאָנסיט", (װאָס מיר האָבן דאָ איבערגעגעבן בלױז
זײַן טרוקענע סכעמע) צו דערגרייכן אַזאַ איידעלן אַרײַנבליק אין אַזאַ קאָמפּליצירטער
סוגיא. דאָס איז באַזונדערש בולט בײַ דעם אידענטיפֿיצירן צום סוף דעם גנבֿ װי אַ
טויטן. אויף אַזאַ אופֿן ווערט אויך פֿאַרענטפֿערט זײַן אַרײַנדרינגען דורך די װויִעס און
דורך אַן אוער -- וי אַ נאַקעטער גײַסט. און דער פֿיגוראַטיווער יסוד זײַנער װײַזט
אויף אַ טיפֿן פּסיכאָלאָגישן אמת: די וועלט פֿון וועלכער עס איז געבליבן דער שמייכל
איז געװאָרן אַ וועלט פֿון מתים, און דעריבער קען בלויז אַ טוטער אַרױסגנבֿענען דעם
שמייכל, פּונקט וי בלויז אַ טויטער קאָן אים צוריקברענגען אין זכּרון.

אַ סך לידער, װאָס זענען דווקא ניט געבויט איף "קאָנסיט", געשטאַלטיקן
זיך אַרום אַנדערע מאָדעלן, װאָס מע קאָן זי אויך אָנרופֿן "מעטאַפֿיזישע", װאָרעם
אויך זי פֿאַרבינדן עלעמענטן פֿונעם סענסועלן תּחום, דורך רינגען װאָס קומען פֿונעם
לאָגישן אָדער כּמו-לאָגישן תּחום. אַזױ, למשל, איז געבויט איינס פֿון די ראַפֿינירטסטע
לידער -- סײַ מוזיקאַליש, סײַ עמאָציאָנעל -- וי אַ כּלומרשט אַריטמעטישער חיסור.
אַ פֿידלער שפּילט אױף זײַן פֿידל "און װערט אַלץ דינער, דין און דינער" (ז'
2 קאָן זיך דאַכטן, אַז די קלאַנגען פֿון דער פֿידל ווערן אַלץ דין און דינער. די כּוונה איז
אָבער דער פֿידלער גופֿא. ער אַלײן ווערט דינער "שוין דינער פֿונעם פֿידל-בױגן, דינער
פֿון אַ סטרונע", ביז װאַנען ער ווערט נעלם אויף די קוילן פֿונעם װײַסן שײַטער.
איצט ווערן שוין די קלאַנגען, װאָס שפּילן שוין אַלײן, אַלץ דין און דינער, ביז
אויך זיי ווערן פֿאַרלענדט אױפֿן שײַטער. און אַז אויך זי וערן נעלם, שפּילט שוין
די פֿינצטערניש אַליין אַלץ דין און דינער "ביז װאַנען מיר צעפֿינקלען זיך אין אירע
שװאַרצע אויגן", װאָרעם מיר זענען דאָך בלויז "די קליינע טרערן" אין פֿינצטערן אויג.
און אויך די טרערן ווערן דין און דינער, ביז עס בלײַבט איבער בלויז דער װײַסער
שײַטער אויף דער שװאַרצער ערד.

ף

אומעטום אין די לידער פֿון טאָגבוך שטויסט מען זיך אָן אין דעם האַרטן און
בלענדיקן ראַציאָנעלן פֿאַקטאָר, פֿון וועלכן עס נעמט זיך דער גלאַנץ און עלעגאַנץ
פֿון די לידער, און אויך אױף אָט דעם אופֿן ווערט אױסבאַלאַנסירט די לירישע,
עמאָציאָנעלע: און מוזיקאַלישע צאַרטקײט. ס'רובֿ לידער געשטאַלטיקן זיך אין גאַנצן,
אָדער טײלװוײַז, ניט אַרום אַ בילד, נײַערט אַרום אַ געדאַנק, װאָס זוכט פֿאַר זיך
אַן עפּיגראַמאַטישן נוסח. אָפֿט דערגרייכן זי דעם הױכפּונקט דורך אַ שאַרפֿזיניקן

62

 
