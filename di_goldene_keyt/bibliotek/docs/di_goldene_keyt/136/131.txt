 

דוד-הירש ראָסקעס / אַבֿרהם סוצקעווערס וועלטלעכע װוּנדער-מעשיות

פֿאַרװאַנדלט אין אַ חיה. װאָסער דײַטש איז ניט פֿאַרװאַנדלט געװאָרן אין אַ חיה בעת
דער חלפֿים-צײַט? דער װוּנדער באַשטײט אין דעם, װאָס ער איז צוריק פֿאַרװאַנדלט
געװאָרן אין אַ מענטש, אין זכות פֿון אַ קריסטלעכער פֿרױ, װאָס האָט זיך מוסר"נפֿש
געווען פֿאַר אַ ייִדיש קינד. די איינציקע קריסטן װאָס פֿיגורירן אין סוצקעווערס חורבן-
ווערק זענען יחידי-סגולה -- אַלע פֿרױען -- װאָס האָבן געראַטעװעט ייִדן פֿון אומקום.

צו דערקלערן אַזאַ נס וי אין "יאַנינאַ און די חיה" מוז מען אָנקומען צו עפּעס
אַ מעטאַפֿיזישן פּירוש. װערט טאַקע די גאַנצע מעשׂה דערציילט אין דער פֿאָרעם
פֿון אַ פֿאַרשפּעטיקטן בריוו. כּל-זמן יאַנינאַ האָט געלעבט, האָט דער דערציילער קיין
מאָל צו איר ניט געשריבן, מחמת ער האָט ניט געהאַט איר אַדרעס. אַז זי איז שוין געווען
אויף יענער-וועלט, האָט ער שוין געװוּסט װוּ זי געפֿינט זיך. פֿאַרן לעבן-געבליבענעם
איז אָפֿענער פֿון אַלץ דער קװאַל װאָס שטראָמט צווישן לעבן און טוט. דעריבער קען ער
אין דער מעשה פֿאַראײניקן יאַנינאַס אַמאָליקע ליבשאַפֿט פֿאַר מיצקעוויטשעס סאָנעטן,
איר מסירת-נפֿש בעתן חורבן, דעם לעצטגילטיקן גורל פֿון איר שׂונא, דעם דײַטש, און
די נאָכמלחמהדיקע חתונה פֿון איר אַדאָפּטירט מיידעלע. דאָס אַלץ זאָגט עדות אויף
דער מיסטעריע פֿון לעבן. דאָס אַלץ איז אַ "באַוועגלעכער" און בלײַביקער "מזבח"
צום אָנדענק פֿון די קדושים (רות װײַס, אַקװאַריום, ווש).

6

וי אַ געניטער דערציילער, זוכט סוצקעווער במקום-געשטאַלטן, װאָס זאָלן אים
פֿאַרטרעטן אין זײַן סיפּור, פּונקט וי פּרץ, למשל, האָט אָנפֿאַרטרױט איינעם אַ ביאַלער
חסיד ער זאָל דערציילן די מעשׂה "צווישן צוויי בערג". די בולטסטע פֿון אַלע במקום-
געשטאַלטן בײַ אַבֿרהם סוצקעווער, איז גרוניע דער צווילינג, װאָס האָט אָנגעװױרן איר
צווייטע העלפֿט. ("דער צווילינגל", 118).

דער נאַראַטאָר טרעפֿט גרוניען אין זײַן באַליבטער קאַפֿעטעריע "אַלאַדין", אױפֿן
ים-ברעג אין יפֿו. גרוניע באַװײַזט זיך אין אַ שװאַרצן שלייער איבערן פּנים נאָך אַ
שטורעם אױפֿן ים -- וי דער תּנכישער װאַלפֿיש װאָלט זי אױסגעשפּיגן. מער פֿאַר אַלץ
באַמערקט דער נאַראַטאָר די לעצטע צוויי ציפֿערן פֿון איר טאַטויָרטן לאַגער-נומער, װײַל
זײַן גאַנץ לעבן האָט ער געלעבט אונטערן צייכן פֿון אָט דעם נומער 13. נאָך איידער
גרוניע הייבט אָן צו דערציילן איר מעשׂה, איז זי אַרומגעװיקלט מיט פֿאַרהױלענע,
קדמונישע מאָטיוון.

בעת איר צווילינג-שוועסטער, די גאָט-געבענטשטע פֿידלערין הדסל, האָט
געשוועבט אין די עולמות, האָט גרוניע געקעמפֿט און געליטן דאָ, אויף דער ערד, פֿאַר
דער רעװואָלוציע. דער טאַטע, אַ טשודאַק פֿון ווילנער שניט, האָט דערװוײַלע אַרױסגעצױגן
אַ מין סערום, װאָס ער האָט אַ נאָמען געגעבן אַנטיקינין, פֿונעם שורש קינאה,
װײַל זײַן פּעולה איז געווען צו היילן דעם יחיד און די גאַנצע וועלט פֿון אָט דער מיאוסער
מידה. עס רוקט זיך אָבער אונטער די געטאָ, און כּדי זיך אויסצוהיילן איין מאָל פֿאַר
אַלע מאָל פֿון װאָסער ניט איז געפֿילן, שפּריצט דער טאַטע אין זיך אַרײן אַ היפּשע דאָזע
פֿון דעם "געטלעכן סערום".

אין טױטלאַגער, װוּאַהין מע פֿאַרשלעפּט די צווילינגען, זענען זי נאָך מער
פֿאַרצװילינגט וי פֿריִער, ביז דער קאָמענדאַנט, זיגפֿריד האָך, שטעלט צונויף אַן

11

 
