 

רות װײַס / מאָנטרעאָל
די ליטעראַרישע פּערזענלעכקייט פֿון
אַבֿרהס סוצקעווער

-- דער מענטש פֿאַרמאָגט אין זיך אַזױ פֿיל גאווה! (צי האָב איך גענוצט דאָס
פּאַסיקע װאָרט?) מיר האָבן נאָך קיין מאָל ניט געלייענט אַ ייִדישן שרײַבער, װאָס גלייבט
אַזױ שטאַרק אין זיך !

-- ער פֿאַרמאָגט גלויבן! ער גלייבט אין זיך, װײַל ער איז אַ גלײביקער. דאָס
הייסט ניט גאווה !

דער דאָזיקער שמועס צװוישן צוויי סטודענטקעס איז פֿאָרגעקומען, מער אָדער
ווינציקער, װי איך גיב אים דאָ איבער, אין אַ קלאַס וועגן סוצקעווערס ליריק. איך
בין געווען איבערראַשט. איך האָב געצילט צו באַטואַכטן סוצקעווערס שפּראַך, די
מײַסטערשאַפֿט פֿון זײַנע פֿאָרמען, די אײגנאַרטיקײט פֿון זײַן סטיל. װי אַ לערער,
האָב איך געהאָפֿט צו דערוועקן אַן אינטערעס צו דער ליריק, װײַל ביז אַהער האָבן
די סטודענטן פֿון די ייִדיש-אַװאַנסיר-קורסן אין מעקגיל-אוניווערסיטעט גיכער שטודירט
די פֿאַרשײדענע פֿאָרמען פֿון פּראָזע -- דערציילונג, ראָמאַן, עסיי און דראַמע, איידער
ליד, באַלאַדע און פּאָעמע. די צוויי סטודענטקעס האָבן אָבער אױפֿגענומען דאָס, װאָס איז
פֿאַר זי געווען דער עיקר -- דעם דיכטערס ליטעראַרישע פּערזענלעכקייט, דעם דיכטערס
"איך". און באַגײַסטערט האָט זי דווקא סוצקעווערס זיכערקייט, דער פֿעסטער "גלויבן",
װאָס טיילט אים אויס צווישן זײַנע ייִדישע פֿאָרױסגײערס און מיטצײַטלערס. אַזױ האָט
געפּסקנט דער קלאַס.

לאָמיר באַטאָנען, אַז דאָ רעדט זיך ניט וועגן דיכטערס ביאָגראַפֿיע, נאָר וועגן
זײַן ליטעראַרישער פּערזענלעכקײט. סוצקעווערס מערקווערדיקע ביאָגראַפֿיע לייענט
זיך טאַקע "ווי אַ מעשׂהלע פֿון תּנך", און עס איז ניט מעגלעך זיך אַרײַנצולעבן אין
זײַנע לידער, ניט וויסנדיק פֿון װאַנען ער שטאַמט און װאָס ער האָט דורכגעמאַכט.
אין דעם שטעקט אָבער אויך אַ סכּנה. די ביאָגראַפֿיע קען אויף אַזױ װײַט איבערוועגן
דעם כּוח פֿון "צאַרטע לידער", אַז מע זאָל זיך מער פֿאַרנעמען מיט איר, מיט
דער ביאָגראַפֿיע, איידער מיט זיי, מיט די לידער. אַזױ וי אַבֿוהם סוצקעווער איז
שוין לאַנג אָנערקענט געװאָרן װי דער לעבעדיקער עדות פֿונעם חורבן, דער סימבאָל
פֿון ייִדישן װידערשטאַנד, די לעבעדיקע לעגענדע פֿונעם ייִד אין 20סטן יאָרהונדערט,
דאַרף אַ ליטעראַטור-קלאַס זײַן געװאָרנט מיט דער ביאָגראַפֿיע, אוב ער וויל אױסשעפּיק
דורכשטודירן זײַנע לידער.

די ליטעראַרישע פּערזענלעכקייט פֿונעם דיכטער איז אָבער גאָר אַנדערש וי זײַן
ביאָגראַפֿיע, װאָרעם דאָ רעדט זיך וועגן דעם אױסגערופֿענעם "איך" פֿון סוצקעווערס

50
