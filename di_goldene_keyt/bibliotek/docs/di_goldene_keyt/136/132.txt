 

די גאָלדענע קקייט

אָרקעסטער, װווּ הדסל שפּילט די ערשטע פֿידל. נאָכן שפּילן וויל זי זיך ניט װאַרפֿן אויף
דער ערד, אױפֿצוהײבן די מאַראַנצן-שאָלעכץ װאָס דער קאָמענדאַנט האָט אַראָפּגעװאָרפֿן
פֿאַר איר. מחמת אָט דעם פּראָטעסט, רופֿט מען אויס הדסלס נומער אויף דער נאָענטסטער
סעלעקציע. גרוניע וויל פֿאַרבײַטן איר שוועסטער, נאָר זי קען ניט: זי טראָגט אויף איר
אָרעם אַן אַנדער נומער.

אין גרוניען, װאָס בלײַבט לעבן, טליעט אַ נקמה-פֿײַער, װאָס קיין שום סערום
קען אים ניט פֿאַרלעשן. זי פֿאַראײניקט זיך מיט זבֿוליק פּאָדװאַל, צאַלע דעם קוימען-
קערערס זון, און צוזאַמען שפּיאָנירן זיי אויס דעם געוועזענעם קאָמענדאַנט ערגעץ
אין אַ דרום-אַמעריקאַנער דזשונגל. ווען גרוניע פּאַקט סוף-כּל-סוף איר קרבן, מאַכן
די דזשונגל-שבֿטים פֿון זײַן אָפּגעהאַקטן קאָפּ אַ "צאַנצאַ", אַ קעפּל, אײַנגעשרומפּן
צו דער גרייס פֿון אַ קולאַק.

גרוניע איז אַזױ איבערגענומען מיט דער מעשׂה װאָס זי מוז דערציילן, אַז זי וועט
אויסגיין אַ וועלט צו געפֿינען עמעצן, װאָס זאָל איר העלפֿן דערמאָנען די פֿאַרשטאָרבענע
שוועסטער. אַזױ וי דער נאַראַטאָר איז אַ מאָל געווען פֿאַרליבט אין הדסל, האָט גרוניע
אים אָפּגעזוכט אַזש אין קאַפֿעטעריע "אַלאַדין", אין אַלט-יפֿן.

נאָכן חורבן קען מען ניט דערציילן אַ מעשׂה גלאַטיק און גראָדליניק. אַ מעשׂה מוז
דערציילן דעם אמת, און דער אמת איז האַלב וויזיע, האַלב שוידער. אינעם צײַטגערעם
מוז לױפֿן די משיחישע צײַט און עס מוז קלאַפּן די זײיגערצײַט, כאָטשבע אַזױ פּרעציז וי
אין אַ טאָגבוך.

משיחס טאָגבוך איז טאַקע אַ פּאַסיקער נאָמען פֿאַר סוצקעווערס ערשטער זאַמלונג
מעשיות אין פּראָזע, װײַל אַזעלכע צונױפֿגעהעפֿטע פּאָלוסן באַלעבן סוצקעווערס קונסט
בכלל. משיח מיינט וויזיע, נבֿואה, אייביקייט און פֿאַראײביקטקײט. טאָגבוך מיינט פֿאַקט,
גראָטעסק, אומקום, פֿאַרגעסעניש.

סוצקעווער איז גאָרניט אויסן צו דערציילן וועגן חורבן גופֿא. ער איז אויסן צו
באַלעבן דעם נס. און כּדי צו דערשפּירן דעם נס אין צװאַנציקסטן יאָרהונדערט, מוז מען
קוקן מיט פֿילצאָליקע אויגן און מעסטן לוט אַ פֿילצאָליקער צײַט.

וויזיע און אַכזריותדיקע װאָר טרעפֿן זיך אויף דער גרענעץ -- אױפֿן ים-ברעג
אין יפֿו, בײַם כּותל-המערבֿי באַלד נאָך דער פֿאַראײניקונג פֿון ירושלים. דאָרטן, בײַם
כּותל, באַװײַזט זיך דער בעל-הבית פֿון משיחס טאָגבוך, יאָנטע כיראָמאַנט, װאָס
מע פֿלעגט אים רופֿן דער ישיבֿה-בחור מיט די דרײַ אױגן. פּונקט וי אין "דעם
חלפֿס טאָכטער", "יאַנינאַ און די חיה", "די ערשטע חתונה אין שטאָט", אַזױ פּאָרט
אויך דאָ סוצקעווער צוזאַמען אַ ראָמאַנטישע און אַ שוידערלעכע פֿאַבולע. ראָמאַנטיש
-- װײַל ער דערציילט וועגן דעם בראשית פֿון זײַן פּאָעטישער ויזיע (זז' 149-
1{); שוידערלעך -- װײַל יאָנטע איז שוין אַ תּושבֿ אויף יענער-וועלט, פֿון זינט דער
ווילנער געטאָ, און אויף אים איז ניט חל דאָס געזעץ פֿון צענזור און פֿאַרגעסעניש. "איך
געדענק" -- חזרט ער איבער פֿינף מאָל אין אַ מאָנאָלאָג, װאָס האָט ניט זײַנס גלײַכן אין
סוצקעווערס שריפֿטן:

"איך געדענק וי מ'האָט זיך געשלאָגן פֿאַר אַ שטיקל פֿערדנפֿלײיש װאָס די
אײַנוװוױנער האָבן צוגעטראַכט פֿאַר דעם אַ נאָמען: סוסינע; איך געדענק אַ מאַמע װאָס
מ'האָט פֿון איר אַרױסגעריסן דאָס קינד און זי האָט געשויִען, אַז די ביימער זענען גראָ

132

 
