 

די גאָלדענע קייט

צווייטער ממשות לגבי סוצקעווערס לידער אין די פֿעסטונג. ער עס איז באַשאָנקען
מיט אַ שטאַרקער פֿעיִקײט צו זען, וועט אין זי אַנטפּלעקן דעם עקסיסטענציעלן דראַנג
װאָס צינדט אָן די פֿונקען פֿון לעבן. דאָס ליד איז געװאָרן דער אימוניטעט-סערום,
װאָס סוצקעווער האָט פּראָדוצירט אין זײַן אינעװייניקייט און אים אַרײַנגעשפּריצט אין
װאָרט. ניט נס, ניט כּישוף, נאָר טיפֿע אמונה אין לעבן, װאָס האָט איבערגעווויגן
דעם געטאָ-ײיאוש. מיט זײַן ערשטן אַנטלױפֿן פֿונעם חושך האָט ער דערפֿילט אַז
"די פֿינצטערניש וועט מיך דערשטיקן". מיט אָט דער װאָרענונג צו זיך קלינגט אויף
די ערשטע שורה פֿון ערשטן ליד זײַנעם אין געטאָ. און ער כאַפּט זיך צום פּסיכאָלאָגישן
שוצגעווער קעגן מאָנסטער. ווען אַלץ זעט אויס פֿאַרפֿאַלן, שפּרינגט אים אונטער דער
געזונטער אינסטינקט פֿון לעבן: בײַם דערטאַפּן "אַ שטיקעלע גלאָז" אַנטפּלעקט דער
פּאָעט זײַן ייִדישן אני מאמין פֿון באַיאָונג: "נאָר ס'לעבן איז הייס און דאָס גלעזל - אַ
קאַלטס / און ס'איז מיר אַ שאָד עס צו נעמען צום האַלדז". (פּאָעטישע ווערק 1, ז'
5).

אָט דאָס ליד, דאַטירט סוף יוני 1941, איז שוין אָפּגערוקט הינטער דעם בעל-השיר
אויף מער וי אַ יובֿל. דערמאָנען מיר יענע גבֿורה פֿון גײַסטיקן װידערשטאַנד לכּבֿוד
זײַן גבֿורות-טאָג הײַנט, ווען מיר זעען אים אַ באַלאָרבערטן און מיט אַ פֿאָן, װאָס
אויף איר איז אויסגעזוניקט דער פּאַראָל: חיובֿ-החיים !

לעבן, אָרגאַניש צוזאַמענגעװאַקסן מיט מענטש וי בױם מיט ערד, איז אויך
דער געבענטשטער צווילינג פֿון סוצקעווערס געזאַנג, זײַן קרעדאָ. דער קינסטלערישער
קערן האָט זיך אַ פּנים אויסגעבריט אין אים און געבוירן זײַן שליחות. דאָס האָט
דערפֿילט אַ דויערנדיקן ציל: צונױפֿגעזונגען די תּקופֿה פֿון אומקום מיט דער תּקופֿה פֿון
אופֿקום, און אָט די בלעטער אױפֿגעהיט פֿאַרן היסטאָרישן זכּרון.

וועלן מיר דאָ פּרוּוון עפֿענען אַ פֿענצטערל אין זײַן לידער-טורעם און אַרײַנבליקן
אַהין.

ב

דעם באַנעם פֿון לעבן און מענטש זעט סוצקעווער אין דער גאַנצקײט זייערער,
אין שלמות פֿון אַן אינעװײיניקסטן מהות. די נשמה פּראָדוצירט די גײַסטיק-שאַפֿערישע
פּאָטענץ, װאָס האַלט אויף דעם קיום און טרײַבט דאָס לעבן צו העכערע צילן. אָט די
צענטראַלע אידעע האָט ער געגרונטפֿעסטיקט אין לידער.

איז װוּ שטייט דער לייטער צום אַרױף? ענטפֿערט ער: "דײַן לײטער איז
דאָך אינעװײיניק, אין-דיר איז דײַן לייטער". און ער װאָרנט דעם קלעטערער,טאָמער
בײַם ראַנגלען זיך צום העכער, "בלײַבן זאָלסטו הינקעדיק בײַם שטײַגן אױף די
שטאַפּלען" -- גיב זיך ניט אונטער צו דער נידער, און וי יענער חומשדיקער בעל-
נסיון "זײַ הינקעדיק נאָר לאָז ניט אָפּ די ליניע פֿון דער שלמות, / דײַן לייטער װעט
ניט אײַנפֿאַלן פֿון ערדישן געציטער". משמע: צױם די שרעק בעתן שטײַגן. דעם
מענטש צו וועמען ער זאָגט "דו" און מיינט זיך אַלײן, זעט ער אין ביאָלאָגישן צירקל
פֿון לעבן און ווידער-געבוירן ווערן אַן איבערגעשטאַלטיקטער:

44

 
