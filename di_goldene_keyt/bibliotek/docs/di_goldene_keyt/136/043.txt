 

עזרא פֿליישער (י. גולה) / אַן אַרײַנפֿיר צו -- אַ. סוצקעווערס "געהײימשטאָט"

געצװווּנגען זיך צו באַדינען מיט אַן אַלטערנאַציע פֿון װײַבלעכע און מענלעכע גראַמען.
אויך בײַ דעם געגראַמטן קופּלעט צום סוף פֿון די סטראָפֿעס, װאָס כ'האָב ניט געקענט
אױספֿירן אויף העברעיש, האָב איך זיך געדאַרפֿט אַן עצה געבן: איך האָב איבערגעמאַכט
די אָריגינעלע גראַמען-סכעמע "אבאבגדגדהה" אויף "אבאבגדגדתד" און דאַכט זיך אַז
אָט דער גראַמען-סדר איז טאַקע מײַן המצאה. איך האָב אין ערגעץ ניט געפֿונען
קיין סטראָפֿע געגראַמט אויף אַזאַ אופֿן. אָבער אויך אַצינד, נאָך דרײַסיק יאָר, װײַזט
זיך מיר אויס, אַז די המצאה איז געוען אַ געראָטענע. איך דערמאָן די דאָזיקע
פּרטים, כּדי צו זאָגן, אַז סוצקעווער האָט קיין מאָל ניט אָפּגעװאָרפֿן מײַנעם אַ באַשײד
און האָט אויך ניט פֿאָרגעלײגט קיין אַנדערן. זײַן באַציַונג צו מיר און צו מײַן איבערזעצונג
איז געווען ביז גאָר ליבעראַל, בפֿירוש ניט וי די אָנגענומענע באַציָונג צווישן מחבר און
איבערזעצער. איך געדענק אויך ניט צי ער האָט ווען ניט איז מיר געמאַכט אַ באַמערקונג
אין שײַכות מיט דעם אָדער יענעם פּרט פֿון מײַן איבערזעצונג. על-פּײירובֿ פֿלעגט
ער זיך געשפּאַנט צוהערן און שװײַגן. דעם איינציקן שבֿח װאָס איך האָב פֿון אים
געהערט איז געווען: "ס'האָט אַ שטאָלענעם ריטעם". פֿון צײַט צו צײַט האָט ער מיר
דערקלערט דעם פּינקטלעכן באַטײַט פֿון די סוצקעווערישע ווערטער, װאָס באַצירן אָט
די דערשטוינלעכע יצירה. אַ קריטיש װאָרט האָב איך פֿון אים קיין מאָל ניט געהערט.

צום סוף, ווען דאָס גאַנצע בוך איז שוין געווען אויסגעזעצט, האָט מיך סוצקעווער
געבעטן איך זאָל אָנשרײַבן אַ קורצן אַרײַנפֿיר צו דער העברעישער איבערזעצונג. דער
אַרײַנפֿיר איז אָבער ניט געדרוקט געװאָרן. איך ווייס ניט פֿאַר װאָס. סוצקעווער,
װאָס האָט זיך פֿאַרנומען מיט דעם גאַנצן ענין, האָט מיר דאַכט זיך געהאַט געזאָגט,
אַז די רעדאַקציע האָט באַשלאָסן די יצירה זאָל אַלין רעדן פֿאַר זיך, און דעריבער
איז בעסער ניט מצרף צו זײַן קיין הקדמה. איך בין זייך משער אַז עס זענען געווען אויך
אַנדערע סיבות, אָבער היות איך קאָן וועגן דעם בלויז אַפֿירברענגען השערות, איז בעסער
אין גאַנצן ניט צו רעדן דערפֿון. איך בין נאָך געווען אַ נײַער אין לאַנד בעת מ'האָט
געדרוקט דאָס בוך, און כ'בין ניט זיכער צי איך האָב אין מײַן אַרײַנפֿיר געשריבן
װאָס די רעדאַקציע האָט געהאַלטן אַז מע דאַרף שרײַבן. בכל-אופֿן האָב איך ניט
געשריבן קיין איין װאָרט וועגן מײַן דרך פֿון איבערזעצן די פּאָעמע, און דאָס איז
פֿאַר מיר עד-היום אַ חידוש. די רעדאַקטאָרן איז, װײַזט אויס, אויך ניט געפֿעלן
געװאָרן, װאָס איך האָב אין מײַן אַרײַנפֿיר זיך פֿונאַנדערגערעדט וועגן טעאָרעטישע און
אידעאָלאָגישע ענינים. בקיצור -- דער אַרײַנפֿיר איז געבליבן בײַ מיר אין כּתב-יד ביזן
הײַנטיקן טאָג.

נאָך מער וי דרײַסיק יאָר זעט פֿאַר מיר אויס סימפּטאָמאַטיש װאָס איך האָב
דעמאָלט געשריבן, און דעריבער אויך וויכטיק אין אַ באַשטימטער מאָס. ס'איז, דאַכט זיך,
פֿאַראַן אין דעם אַ מין פֿאַרבאָרגענע רעאַקציע צו דעם דעמאָלטיקן צוגאַנג בײַ אונדז לגבי
צוויי ענינים, אַ צוגאַנג װאָס האָט זיך הײַנט לחלוטין געביטן : איין ענין איז דער מעמד פֿון
דער ייִדישער ליטעראַטור אין אונדזער כּוללדיקער קולטור-ירושה; און דער צווייטער
-- די באַציונג צום חורבן. אין די ערשטע זעכציקער יאָרן איז דער פֿאַרמעסט אױפֿצוריכטן
דעם מעמד פֿון דער ייִדישער שפּראַך און איר קולטור נאָך געווען דאָ אין ישׂראל
אין די ווינדלעך. ער האָט זיך נאָך גענייטיקט אין אַ סך כּוח, הגם, אוב איך האָב
קיין טעות ניט, איז שוין די ישׂראלישע אינטעליגענץ געווען גרייט צו מאַכן אַ גרויסע

43

 
