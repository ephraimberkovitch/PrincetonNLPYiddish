 

די גאָלדענע קייט

דורך מיר, דורך מײַן דמיון זיי ציִען זיך אַלע,

און יעדער געפֿינט דאָרט זײַן חלום און -- זיך.

עס ווערט מיר אין ליכט פֿון מײַן בלינדקייט נתגלה

פֿון װױפֿל נשמות געקלעפּט איז מײַן איך. ("פֿאַר נאַכט", דאָרט, זי 277)

דאָס ליד "אַ דיכטער בײַ נאַכט" איז געשריבן געװאָרן אין 1937; דאָס ליד
"פֿאַר נאַכט" -- אין 3, דער דיכטער איז מיט זעקס יאָר עלטער, אָבער די
פֿינצטערנישן פֿון די לעצטע יאָרן האָבן געקענט אױספֿילן די נעכט פֿון אַ גאַנצן
יאָרטױזנט. און דאָך, ניט געקוקט אויף דעם, איז די מאָלערישע טעכניק די זעלביקע.
אין ערשטן ליד דערזעען מיר ממש די דינאַמיק פֿון װאַקסן: װאָרצלען פֿון דער
ווילדער טשופּרינע און גראָזן און בלעטער, און אַפֿילו שטױבן ציִען זײיער יניקה
פֿון דער זעלביקער ערד, און גרין איז דער כּוח פֿון לעבן -- אַזױ גוט אין
צװײַגן, וי אין הענט. די אַבסטראַקציע "אָנהייב" קריגט די פֿאָרמען פֿון װאָרצלען, און
"וואַקסן" ווערט באַקלײדט מיט גרין. אַנשטאָט צו זאָגן, אַז מענטש און נאַטור זענען
איינס, צעוויקלט דער דיכטער אַ פּאַנאָראַמע, װווּ מענטש און נאַטור ווערן טיילן פֿון אַ
קאָסמישער אַנאַטאָמיע.

אין צווייטן ליד, געשריבן אין באַדינגונגען, ווען יעדער רגע האָט געקאָנט זײַן די
לעצטע, איז דאָס מאָלערישע אויג מיט גאָרניט געביטן. דער אַבסטראַקטער גאַנג פֿון
געיאָגטע, ווערט אויסגעמאָלט וי אַ פֿױגל-פֿלאַטער הינטער אַ װאָלקן; און דערנאָך ווערט
דער זעלביקער גאַנג אַריבערגעטראָגן אויף אַן אַנדער פּלאַן -- אױפֿן "שטח" פֿון
דעם דיכטערס דמיון, װוּ ער ציט זיך צו אַ חלום, אין וועלכן ער װעט זיך אַלײן
דערקענען, און װוּ עס װעט פֿאַרן דיכטער, אין ליכט פֿון זײַן בלינדקייט, נתגלה
ווערן עפּעס, װאָס ער ווייס פֿון פֿריִער: אַז זײַן איך איז געקלעפּט פֿון אַ סך
נשמות.

די צוויי פֿראַגמענטן דערװוײַזן, אַז דעם דיכטערס מעטאָד פֿון אַנטויקלען אַ טעמע
האָט זיך ניט געביטן, ניט געקוקט אויף דעם גרויסן איבערבראָך אין דער וועלט אַרום
אים.

מיט װאָס דערקלערט זיך דאָס? איז ער געווען אַ שקלאַף פֿון זײַן טעכניק, װוּ דאָס
מאָלערישע אויג האָט ליב געהאַט צו באַצירן די אינעװוייניקסטע ווענט פֿונעם איך מיט
בילדער, אָדער האָט ער פֿון די ייִנגסטע יאָרן אָן געלעבט מיט אַ סטראַשענדיק פֿאָרגעפֿיל,
פֿאַר וועלכן בלויז זײַן מאָלעריש אויג האָט געקענט געפֿינען אַ בילדעריש-קאָנקרעטן
אויסדרוק?

װאָס מער מע לייענט סוצקעווערס לידער פֿון פֿאַר דער מלחמה, אַלץ מער דערפֿילט
מען, אַז אַפֿילו פֿון די סאַמע ליכטיקסטע טראָגט זיך דער אָנזאָג פֿון אָנקומענדיקן
שטורעם:

איך זאָג אַז קיינער זאָל ניט הערן --

טרײַבסט אַרױס

דײַן סטאַדע טעג אין סטעפּ פֿון הילע וועלף
און שפּילסט פֿאַר זי דײַן ביסל בענקשאַפֿט אויס

12

 
