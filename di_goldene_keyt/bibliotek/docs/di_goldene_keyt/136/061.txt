 

דן מירון / דער קינסטלער מיט דער מאַסקע פֿון טאָגבון

באַשטימטער ראַציאָנעלער באַמיָונג קאָן מען זי צונױפֿבינדן, אָדער "אײַנשפּאַנען" צו
אַן איי-און-איינציקן פֿיגוראַטיוון װאָגן, נײַערט דורכן פֿאַקט, װאָס די דאָזיקע מעטאַפֿערן
באַשטימען אָפֿט די טעמאַטישע סטרוקטור פֿון די לידער. זי טוען עס קודם-כּל מיט דער
הילף פֿון "קאָנסיטס" (000069), פֿאַרברײטערטע פֿאַרגלײַכן, אַ טיפּישער קענצייכן פֿון
דער "מעטאַפֿיזישער" פּאָעזיע אין זיבעצעטן יאָרהונדערט און װײַטער. עס גייט דאָ אין
אַ פֿאַרגלײַך, װאָס אַנטװיקלט זיך און פֿאַרברײטערט זיך און הייבט אַרױס ענלעכע
אַספּעקטן צווישן עלעמענטן, װאָס האָבן אין פֿלוג קיין שײַכות ניט צווישן זיך, וי למשל
אַ פֿאַרליבט פּאָרל און די צוויי פֿיס פֿונעם קאָמפּאַס (דזשאָן דאָן). דער צוועק פֿונעם
מענטש אָדער פֿונעם דיכטער ווערט, למשל, באַצײיכנט אין איינעם פֿון די צענטראַלע
לידער פֿון טאָגבוך, מיט דער הילף פֿון אַ פֿאַרגלײַך מיטן שנײַדערס נאָדל-און-פֿאָדעם.
אַרײַנציֶען אַ פֿאָדעם אין אַ נאָדל אַלײן איז ניט גענוג, אַפֿילו ניט אין אַ "שטורעמנאַכט".
זיך אַלײן דאַרף דער מענטש אַרײַנציִען אין דער װוּנדער-נאָדל, אַלײן זײַן דער פֿאָדעם, כּדי
אױסצופֿירן זײַן שליחות: צונױפֿבינדן די צעזייט-און-צעשפּרײטע טיילן פֿונעם באַשאַף,
צונױפֿהעפֿטן די ריסן פֿון דער וועלט, געבן "אַ תּיקון דעם צעמעסערטן געוויסן / פֿון
דײַנע אומגעבעטענע צװײיפֿיסיקע חלומות", און אַפֿילו גובֿר זײַן דעם טוט, דורכן
צונױפֿנײען די "קריעה", געריסן אױפֿן בית-עלמין. בקיצור, דאָס שליחות פֿון מענטש איז
"היילן. היילן. היילן" (ז' 169). אַן אַנדער צענטראַל ליד וויקלט זיך אין גאַנצן פֿונאַנדער
אַרום דעם "קאָנסיט" פֿון פֿאַרװאַנדלען:

פֿון ביימער מאַכט מען װוּנדערלעך פּאַפּיר. און איך -- ס'פֿאַרקערטע:
פּאַפּיר פֿאַרװאַנדל איך אין ביימער, אין דעם בוים פֿון לעבן. (זי 182).

װײַטער אַנטװיקלט זיך דער געדאַנק אַרום די גילגולים פֿון פֿאַרװאַנדלונג -- פֿון
מעכאַנישן גילגול, צוריק צו דער קדמונדיקער חייִשער וועלט, װאָס איז אויך די וועלט פֿון
אַחרית-הימים און פֿון קינסטלערישער יצירה. דער דיכטער דאַרף ניט בלויז פֿאַרװאַנדלען
פּאַפּיר אין ביימער, נאָר זיך אַלײן פֿאַרװאָרצלען אין די ביימער, זיך פֿאַרצװײַגן מיט
זי און װאַרטן ביז װאַנען עס װעלן זיך דערהערן פֿון זי "געבענטשטע קלאַנגען",
ביז עס װעלן פֿון דאָס נײַ געבוירן ווערן פֿײגל. מיט זייער הילף װעט דער מענטש
דערפֿילן זײַן שליחות:"פֿאַרװאַנדלען די פֿאַרװאַנדלונגען אין זייער ערשטן מקור".

אין אַן אַנדער ליד דינט דער "קאָנסיט" צו באַשרײַבן דעם פּראָצעס פֿון עלטערן-
זיך: די צאַרטע אָדערלעך-געוועבן אונטער דער הױט פֿון אַ יונגער פֿרױ האָבן אַ
מאָל געדינט צו פֿאַנגען מענער. דאָס געוועב, װאָס איז ביז אַצינד געווען באַהאַלטן,
(עס זאָל בעסער אַרײַנפֿאַנגען), האָט זיך אַנטפּלעקט בלויז פֿאַרן דיכטער, װאָס האָט
אַזש געסאַפּעט וי אַ פֿיש, אַ געפֿאַנגענער אין נעץ. אַצינד האָט דאָס געוועב, װאָס
זײַנע פֿעדעם זענען גרעבער געװאָרן, אָנגעהױבן שווימען אויף דער אײיבערפֿלאַך. די
"פֿאַנגערין" איז איצט אַלײן געװאָרן אַ געפֿאַנגענע. נאָר דער פֿישער איז אַן "אַנדערער"
(דער טױיט), און דער געפֿאַנגענער פֿיש האָט צוריק אַרײַנגעפּליעסקעט אין װאַסער (ז'
5)).

אין אַן אַנדער ליד פֿאַרנעמט זיך דער דיכטער, מיט דער הילף פֿון "קאָנסיט", מיטן
קאָמפּליצירטן פּראָצעס פֿון פֿאַרגעסן און געדענקען: פֿונעם דיכטערס "חלום-סייף" האָט

61

 
