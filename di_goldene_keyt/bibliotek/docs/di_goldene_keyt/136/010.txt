 

די גאָלדענע קייט

זי דאָ, אין ארץ-ישׂראל, זײַן פֿרײַנד, דעם פּלמ"ח-פּאַרטיזאַן יצחק שׂדה. סוצקעווער
גייט צווישן מינעס אויך װי דער היטער פֿון לשון-ייִדיש, די שפּראַך װאָס איז אַ
חלק פֿון זײַן נשמה, כּדי ממשיך צו זײַן אין לאַנד פֿון די אָבֿות די "גאָלדענע
קייט". און דער זשורנאַל די גאָלדענע קייט, װאָס אַבֿרהם סוצקעווער האָט אױפֿגעבױט
דאָ אין לאַנד, איז טאַקע, מיט זײַנע הונדערט פֿינף און דרײַסיק נומערן, פֿון זינט
דעם יאָר 1948 ביז אַצינד, אַ ווערטער-מאָנומענט, װאָס האָט קיין גלײַכן ניט צו
זיך אין אונדזער ביכערוועלט.

און אָט איז ער דאָ מיט אונדז, אַ מידער אפֿשר פֿון דעם ווייטיק און צער װאָס ער
טראָגט אויף זיך, אָבער אויך אַ גלײביקער, אַז "גאָטס בלאָע האַנט" און די סגולה
פֿון זײַן זיידן װועלן אַרױספֿירן בשלום אונדזער לאַנד פֿון דעם פֿעלד מיט מינעס, װאָס
זענען פֿאַרזײט אויף זײַן וועג.

מיר זענען געקומען אָפּגעבן כּבֿוד פֿאַר אַבֿרהם סוצקעווער, וי אַ קליינעם חלק פֿון
דעם װאָס מיר, די פֿאַרליכטע אין זײַן לשון און אין זײַן ליד, זענען אים שולדיק.

10

 
