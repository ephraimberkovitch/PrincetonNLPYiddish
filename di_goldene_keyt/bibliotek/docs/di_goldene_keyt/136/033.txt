 

חוה ראָזענפֿאַרב / דאָס גן-עדן-יינגל אַברהט סוצקעווער

אומעטום רוקט זיך אַרױס דאָס געטלעכע פֿאַר אים. און אין דעם געטלעכן דערזעט ער
אומעטום -- זיך. ער פֿאַרגלײַכט זיך מיט גאָט דעם קינסטלער, דעם באַשאַפֿער. "איך
בין אָדם" -- זאָגט ער אַ שטאָלצער און זעט אין זיך די גאַנצע מענטשהייט. זײַן ציל איז
"צו צװאָגן מײַן ערדישן קאָפּ אינעם קאָסמישן פֿײַער". ער קלאַמערט זיך אין דעם
גלויבן, אַז ער, דער פּאָעט, פֿאַרמאָגט אַן אומגעצוימטע מאַכט און איז פֿעיִק מתקן צו
זײַן די וועלט מיט זײַן ליד.

אָט דער ראָמאַנטישער איך-צענטערדיקער שטאָלץ פֿון סוצקעווערן דעם פּאָעט,
װאָס באַטראַכט זיך וי אַ װערדיקן קאָנקורענט מיט גאָט, דעם אַלמאַכטיקן קינסטלער,
פֿאַרמאָגט טאַקע אין זיך די אַראָגאַנץ פֿון דער יוגנט, אָבער ער באַװײַזט אויך די פֿאָרכט
זײַנע פֿאַר דער מיסטעריע װאָס ער אַלײן שטעלט מיט זיך פֿאָר. ער איז פֿאַרכאַפּט
פֿון דעם כּישופֿדיקן יכולת װאָס ער שפּירט אין זיך צו באַשאַפֿן אַ יש-מאַין. אָט איז
געווען גאָרנישט, אַ טעמפּע ליידיקייט, אַ פּוסטקײט פֿון געמיט, און אָט איז דאָ אַ
ליד, אַ װוּנדער, אַ נס פֿון באַשאַף, אַ מחשבֿה אויף פֿײַערדיקע פֿליגל, אַ בענקשאַפֿט
פֿאַרשלײערט אין אַ פּעדאַנטיש-צוגעקליבענער שיינקייט פֿון װאָרט, אַ פּאַסיע פֿאַרטראָגן
אױפֿן רײַטװאָגן פֿון אַ ברויזנדיקן ריטעם, אַ פֿאַרשלאָסענע און אַן אַרומגעקלאַמערטע
מיט דער צעגלימערטער קלאַמרע פֿון דעם געראָטנסטן גראַם:

אַלץ, װאָס ווערט פֿון מיר דערפֿילט, איז מײַניק.
וווּ נאָר ס'גרייכט מײַן װאָרט, בין איך פֿאַראַן.
ווי אַ קװאַל אין מירבר שלאָגט דער תּענוג
און ער לאָקט מײַן לעבנס קאַראַװאַן.
און אין אַלץ, אין אַלץ איז דאָ דער סימן
פֿון מײַן שפּאַן.
(פּאָעטישע ווערק |, זי 93)

װאַלדיקס איז אַ פֿײַערדיקער אויסזינג פֿון פֿאַרשיכּורטקײט מיט די נאַטור-כּוחות,
מיט די אייגענע כּוחות, מיט דער פֿרײד פֿון לעבן, מיט דער פֿרײד פֿון שאַפֿן. מען האַלט
אַז פֿרײד איז פֿלאַך און טרויער איז טיף. סוצקעווער דערװײַזט אונדז, װוי הויך און
וי װײַט מען קאָן דערפֿליִען אויך מיט דער פֿרײד. אָט אַזױ װאָלט אױסגעשפּילט
זײַן אַפּאָטעאָז פֿון לעבן דער אײיביק יונגער מאָצאַרט אויף זײַן כּישוף-פֿלײט, ווען ער
װאָלט געווען אַ ייִדיש ייִנגל פֿון ירושלים-דליטא. ביז צום חורבן איז סוצקעווער געווען
אָט אַזאַ פֿרײידיקער זינגער, אַ ליכטיקער פּאָעט.

װאָס געשעט ווען אָט דאָס זוניקע גן-עדן-ייִנגל פֿאַלט פּלוצעם אַרײַן אין די לאַפּעס
פֿון דײַטשן מערדערישן אַכזריות? איז דאָך אונדזער אין גאָט און אין מענטש גלייבנדיק,
אָפּטימיסטיש פֿאָלק בכלל נישט געווען צוגעגרייט צו דעם אומגליק. עס האָט דאָך
אין די פֿינצטערסטע קאָשמאַרן זיך נישט געקאָנט פֿאָרשטעלן, אַז עס קאָן געשען מיט
אונדז װאָס עס איז געשען. הײַנט שוין אַ ייִדישער פּאָעט װי אַבֿרהם סוצקעווער,

33

 
