 

דן מירון / דער קינסטלער מיט דער מאַסקע פֿון טאָגבון

"מעטאַפֿיזישער" שאַרפֿזיניקײט; דאָס איז גאָר קענטיק אין דער פֿיגוראַטיווער אַנטויקלונג
פֿון זײַנע לידער. ער באַהערשט טאַקע לחלוטין דעם "אָרגאַנישן" מעטאַפֿער, װאָס
די קאָמפּאָנענטן זײַנע גיסן זיך צונויף אין אַ נײַער גאַנצקײט, אין דעם קאָנקרעטן
פֿאַרגלײַך און דער נאָכאַנאַנדיקײט פֿון פֿאַרביק-סענסועלע בילדער. באַװײַזן פֿון אָט
דער שליטה זענען פֿאַראַן בשפֿע אין אַ סך פֿון די טאָגבוך-לידער. אָבער אין
רובֿ זייערן פֿילן מיר אויך אַרױס די שאַרפֿזיניק-ראַציאָנעלע סטרוקטור, װאָס דינט
וי אַ באַזיס פֿאַר די "מאַטעריעלע" בילדער, װאָס מע קאָן זי כּמעט אָנטאַפּן. אָט
איז, למשל, אַ דורכויס סענסועלער מעטאַפֿער, װאָס גיט דעם אַבסטראַקטן עלעמענט (די
צײַט) אַ מאַטעריעלן אויסמעסט, דורכן אַרײַנפֿירן אַ בולט-סענסועלן עלעמענט:

די ליים פֿון צײַט איז ווייך געװאָרן. ס'גייט שוין אויף די קנעטעניש
פֿון זונפֿאַרגאַנג נאָך זונפֿאַרגאַנג. (זי 150)

ליים, ווייך, קנעטעניש, ליכט -- אַלץ ווירקט דאָ אױף אונדזער סענסועלער
פֿאַנטאַזיע, כּדי צו קאָנקרעטיזירן דעם אויסנעמיק-ווייכן מהות פֿון צײַט, וועגן וועלכער
עס רעדט דער דיכטער. פֿון דעסטוועגן איז פֿאַראַן אַן אינעװייניקסטע לאָגישע
סתּירה אין דעם זאַץ "ס'גײט שוין אױף די קנעטעניש פֿון זונפֿאַרגאַנג", װאָרעם
דער ווערב "אױפֿגײן" באַצײיכנט ניט דעם זונפֿאַרגאַנג, נײַערט דעם זונאױפֿגאַנג. אויף
אַזאַ אופֿן באַקומט זיך אין אָט דעם זאַץ אַ מין אָקסימאָראָן: דער אױפֿגאַנג פֿון
אונטערגאַנג. און אָט איז אַ פֿאַרגלײַך, װאָס באַטאָנט דעם סענסועלן עלעמענט (אַ ווייכע
צאַרטע נאַכט) דורך אַ סענסועלן צוגאָב;

די שפּאָגל נײַע נאַכט איז לינד און צערטלעך וי אַן אָקערשט
געלייגטע איי. דער מילכוועג -- מיטן פֿוס אים צו דערלאַנגען. (ז' 232)

דאָס אײ און די מילך גיבן דעם בילד פֿון אַ העלער נאַכט ניט בלױן די
מאַטעריעלע ווייכקייט און צאַרטקײט, נאָר אויך דעם ווערט פֿון פּשוטער, געזונטער
שפּײַז און דאָרפֿישער אַטמאָספֿער: מען האָט זי אָקערשט געלייגט, די נאַכט, אין שטײַג.
דער גאַנג צום מילכוועג איז כּאילו אַ גאַנג אין שטאַל אַרײַן. פֿון דעסטוועגן ליגט
אויך דאָ פֿאַרבאָרגן אונטער דעם פֿאַרביק-מאַטעריעלן שיכט אַ ראַציאָנעלער עלעמענט,
אין דער פֿאָרעם פֿון אַ שאַרפֿזיניקער װאָרטשפּיל: אַנשטאָט "מיט דער האַנט צו
דערלאַנגען" -- לייענען מיר "מיטן פֿוס אים צו דערלאַנגען". אָט דער בײַט פֿון "האַנט"
אויף "פֿוס" באַצײיכנט אויך דעם בײַט פֿון אידיאָמאַטיש אויף ליטעראַל.

פֿאַראַן, פֿאַרשטײט זיך, אין די לידער אויך אַ סך דוגמאות פֿון סענסועלער
מעטאַפֿאָרישקײט אָן קיין שום ראַציאָנעלער שאַרפֿזיניקײט, וי למשל:

דער זונפֿאַרגאַנג-אַרבוז איז אויך צעשניטן אין דער מיטן. (זי' 217)

פֿאַראַן אויך פֿיגוראַטיווע קאָמפּלעקסן, װאָס אַנטװיקלען זיך וי אַ קייט פֿון
פֿאַרגלײַכן און מעטאַפֿערן, וו למשל:

59

 
