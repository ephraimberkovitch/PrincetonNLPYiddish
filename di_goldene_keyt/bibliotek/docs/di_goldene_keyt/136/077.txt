 

דן מירון / דער קינסטלער מיט דער מאַסקע פֿון טאָגבוך

אײַנגעשלונגענע דערבײַ איז מאַכטיקער פֿון שלינגער", און ביידע שטאַרקן זיך און
ווערן פֿרישער אין זייער קאַמף:

אַ כװאַליע שלינגט אַ כװאַליע אײַן און ביידע ווערן ייִנגער. (ז' 244)

דער מאָטיוו ווערט אָבער בשום-אופֿן ניט אױסגעשעפּט בלויז אין די לידער,
אין וועלכע ער ווערט בפֿירוש אַרױסגעזאָגט. דער דאָזיקער מאָטיוו ווערט פֿאַראַרבעט,
דער עיקר אויף אַן אומדירעקטן אופֿן, סײַ אין איינציקע לידער, סײַ אין קעגנאַנאַנדיקע
פּאָרלעך, װאָס גייען דווקא ניט איינס נאָכן צוייטן, און דער לײיענער דאַרף זי
אָפּזוכן און פֿאַרבינדן. אַזױ למשל שטעלט ער אַנטקעגן דער "מעטאַפֿיזישער" אָדע
"פֿאַראַן אַ פּיצל װאָרט: ניטאָ" (ז' 212), אַ פּאַראַלעלע אָדע פֿאַרן װאָרט "יהי", דער
היפּוך פֿון "ניטאָ", "פֿון אַלע װוערטער בין איך בלױז אַן איינציק װאָרט מקנא",
(ז' 245).אין ערשטן ליד פֿון ציקל וויצלט ער זיך אױפֿן חשבון פֿון זײַנע "יונגע
יורשים", װאָס וועלן זיך דאַרפֿן באַנוגענען מיט צוויי שורות פֿון אַ ליד און זי צעטיילן
צווישן זיך, נאָר אין אַ פּאַראַלעל ליד, װאָס ער האָט געשריבן מיט זיבן יאָר שפּעטער,
מאַכט ער איבער זײַן צוואה, אָבער ניט אויף פּאַפּיר, נײַערט אויף "שאָטן-חומר",
װאָס די נאַכט "האָט אויסגעוועלגערט" ספּעציעל פֿאַר אים, און דאָ באַפֿעלט ער מיט
"געצוקטע אותיות"... "בײַם קלאָרן שׂכל און בײַם ניט-פֿאַרטונקלטן באַװוּסטזײַן",
צו לאָזן בירושה זײַנע "רענדלעך און שקאַטולקע איידלשטיינער" פֿאַר אַ "פּורפּלנער
מוראַשקע,/ ווײַל איר פּנימל איז ענלעך/ צום אַלטן חבֿר מײַנעם, װאָס האָט ליב צו
זײַן אַ קינסטלער"; פֿאַר "אַן עלנטן סקאָרפּיאָן, פֿאַר שענקען וייטיק ביז די שטערן",
און בפֿרט פֿאַר דער געשטאַלט װאָס האָט געשווירן: "מײַן איינציקער, אויף גאָט
אַלײין איך על דיך ניט פֿאַרבײַטן" (ז' 228). אויך אין דעם ליד איז פֿאַראַן איראָניע.
אָבער דער צוגאַנג דאָ איז דורכויס אַ היפּוכדיקער וי אין ערשטן ליד פֿון ציקל. און אין
אַן אַנדער ליד באַשליסט דער פּאָעט, אַז ס'איז שוין סוף-כּל-סוף געקומען די צײַט צו
שטיין פּנים-אל-פּנים מיט זײַן יורש, װאָס איז נאָך ניט געבוירן געװאָרן ("מײַן יורש
אומגעבוירענער, שוין צײַט צו שליסן קאַנטשאַפֿט", זי 238), נאָר ער אַנטפּלעקט גאָר אַ
פֿאַרװוּנדערטער, אַז אָט דער יורש איז ניט קיין אַנדערער נאָר ער אַלײן:

ס'איז ממש ניט צו גלייבן, וי מיר ביידע זענען ענלעך,

ס'איז ממש ניט צו גלייבן: איך האָב זיך געקענט פּערזענלעך !

דו ביסט מײַן פֿאַרגרימירטער איך און שפּילסט אַצינד מײַן ראָלע,
געװאָרן איז אַ בת-קול מײַן פֿאַרבלאָנדזשעטע יללה.

די קאָנפֿראָנטאַציע מיטן יורש, װאָס מיינט די קאָנפֿראָנטאַציע מיט דער צוקונפֿט,
געהער אין גאַנצן צו דעם מאָטיוו פֿון "טאָפּלגענגער", װאָרעם דער יורש איז בלויז דאָס
צווייטע פּנים זײַנס. די צוויי פּנימער קאָנען זײַן געפֿערלעכע, און מיט ביידע דאַרף מען
"שליסן קאַנטשאַפֿט". אָט די קאַנטשאַפֿט איז דער נייטיקער תּנאי, כּדי צו דערגרייכן דאָס
אַחדות און שלמות פֿונעם "איך" אין אַלע זײַנע גילגולים.

קאַנטשאַפֿט און פֿרײַנדשאַפֿט זענען די צוויי עיקרדיקע מיטלען אין די לידער

77

 
