 

אַלכּסנדר שפּיגלבלאַט / פֿון פֿידלרױז צו ווידערגעבוירענעם ווייטיק

אין זײַן ריזיקן פֿאַרנעם -- האָט זײַן ליד זיך בעצם איבערגעריסן. ער האָט פּלוצעם
פֿאַרשטאַנען, אַז די גאָלדענע פּאַװע זײַנע איז אויך אַװעק מיטן רויך פֿון אוישוויץ.
פֿיזיש -- האָט ער זיך געראַטעװעט, אָבער דער ניגון איז פֿאַרפֿאַלן געװאָרן. װאָלט ער
איבערגעלעבט דעם חורבן אויף דער-זײַט, אין גיהנום גופֿא, װואָלט זײַן ליד אפֿשר געהאַט
אַ המשך אין די יאָרן נאָך דער מלחמה. ער איז אָבער ניצול געװאָרן אויף יענער-זײַט,
ווו קיין דײַטשישער שטיוול האָט ניט געטראָטן, און דערפֿאַר האָבן זײַנע לידער נאָך
דער מלחמה פּאַמעלעך אָנגעװױרן דעם מאַנגערישן כּישוף, ביז זי האָבן זיך אין גאַנצן
אױסגעלאָשן. זײַן "סטעפּ-באַלאַדע" (לאַמטערן אין ווינט, 1933) פֿאַרענדיקט זיך מיט די
שורות:

און פֿון װאַנען נעמט זיך, אפֿשר ווייסט איר באַשײד,
אַזאַ גרויסער ווייטיק אין אַזאַ קליינער פֿידל?

נאָכן חורבן איז, װײַזט אויס, דער ווייטיק געװאָרן צו גרויס פֿאַר זײַן אייגענער
פֿידל.

וועגן אומקום האָט ער זיך קוים דערוועגט צו שרײַבן, און צו די פֿאַרמלחמהדיקע
שאָטנס האָט ער זיך ניט געקאָנט אומקערן. רירנדיק זענען זײַנע ווערטער אין אַרײַנפֿיר
צו דעם באַנד ליד און באַלאַדע, 1952 :

"דער אַלטער האַרלעקין שטייט בײַם אָפֿענעם פֿענצטער. ער זעט וי קאָלומבינע
לױפֿט אים אַנטקעגן. ער ווייסט זי איז טױיט, אָבער ער זעט זי פֿאָרט. זי איז דאָ. ער דאַרף
נאָר אַריבערשפּרינגען דעם רעגן, כּדי זי צו געפֿינען אויף אייביק".

אַבֿרהם סוצקעווער האָט איבערגעלעבט דעם חורבן, נאָך דעם וי ער איז
דורכגעגאַנגען שבעה-מדורי-גיהנום. האָט דער חורבן אויף אים אַרױפֿגעלײגט דעם עול
און אים געצוווּנגען ער זאָל, אַפֿילו בעל-כּורחו, ווערן דער "פּאָעטישער אויסדרוק" פֿון
זײַן תּקופֿה. בפֿירוש בעל-כּורחו -- װאָרעם די לידער װאָס ער האָט געשריבן איידער
די דײַטשן זענען אַרײַן אין ווילנע, ביז 1941, זאָגן עדות ניט בלויז אויף אַן אַנדער
טעמאַטיק, נאָר, דער עיקר, אויף אַנדערע פּאָעטישע כּוונות.

דאָ גייט עס ניט סתּם אין אַ העכערער קינסטלערישער מדרגה, װאָרעם אין די לידער
װאָס ער האָט געשריבן ביז 1941 און זיי איבערגעגעבן ברשות-הרבים, איז שוין ניט
פֿאַראַן קיין סימן פֿון "אָנפֿאַנגערישקײט". עס איז שוין ליריק פֿון אַן אױיסגעצײַטיקטער,
אױיסקריסטאַליזירטער און אױסגעלײַטערטער דיכטערישער פּערזענלעכקייט, װואָס ראַנגלט
זיך מיט די קאָסמישע רעטענישן, וי ליריקערס פֿון אַלע צײַטן און אַלע דורות.
גענוג איבערצולייענען די עטלעכע שורות פֿון זײַן ליד "װאַלדיקס", כּדי צו דערפֿילן
סוצקעווערס דעמאָלטיקן נוסח:

אויב ס'װואָלט איצט ווער געגעבן אַ געשריי,
איז װאָלטן אַלע הימלען זיך צעשאָטן

אין קאָסמישער בהלה.

ס'איז אָבער ש-ש-ש. און בלויז אַ סאָלאָװײ

159

 
