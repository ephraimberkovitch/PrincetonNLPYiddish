 

די גאָלדענע קייט

אַז ער איז אַ רעטעניש נישט בלויז פֿאַר אונדז, נאָר אויך פֿאַר זיך אַלײן. ער קומט
מיר טייל מאָל אויס וי אַ מעדיום, דורך וועלכן דאָס פֿאַנטאַסטישע פֿון זײַן לעבן
און זײַן שאַפֿן זינגט אַרױס אין איינעם מיטן געזאַנג פֿון די ספֿערעס. ער הערט
זיך אײַן אין זײַן אייגענעם קאָסמישן ניגון, אַלײן אַ דערשטוינטער, און ער װוּנדערט
און באַװוּנדערט זיך. סוצקעווער גלייבט אין די עקסטראַסענסאָריאַלע כּוחות װאָס
באַװירקן די מענטשלעכע גורלדיקייט און עס זעט אויס נאַטירלעך ער זאָל אין זי
גלייבן.

*

נישט געקוקט אויף אָט דעם מיסטישן געפֿיל װאָס סוצקעווער האָט וועגן זיך,
האָב איך תּמיד געזען אַ בולטע קרובֿישאַפֿט צווישן אים און ה. לייוויקן. להיפּוך
צו סוצקעווערן האָט ה. לייוויק געהאַט אַ ביז גאָר ראַציאָנאַליסטישן אײַנשטעל צו
זיך און צו זײַן שאַפֿן.

סיביר האָט געשפּילט אַ טראַוומאַטישע ראָלע סײַ אין ה. לייוויקס, סײַ אין אַבֿרהם
סוצקעווערס לעבן -- בײַם ערשטן, אין די יוגנטײיאָרן, בײַם צווייטן, אין די קינדער"
יאָרן. סיביר האָט ביידן באַגלײט אױפֿן װײַטערדיקן וועג אין לעבן, און אויף ביידן האָט
סיביר אָנגעװאָרפֿן די דיסציפּלין פֿון װאָרט, אָבער אַ דיסציפּלין פֿון אַ פֿאַרשײדענעם
זגאַל. בײַ ה. לייוויקן קומט זי צום אויסדרוק אין זײַן װאָרט-קמצנות, בײַ סוצקעווערן
-- אין דער פּרעציזקייט פֿון זײַן װאָרט.

סײַ בײַ ה. ליוויקן, סײַ בײַ אַבֿהם סוצקעווערן זענען יסורים אין סאַמע צענטער
פֿון זייער שעפֿערישקײט. ביידע זוכן זי פֿאַרטיפֿונג און דערקענטעניש אין יסורים, אָבער
בעת ה. לייוויק האָט אַ מין מאַזאָכיסטיש פֿאַרגעניגן פֿון יסורים, כּישופֿט סוצקעווער
אַרױס דורך זי אַ פֿאַרדבֿקעטע באַיאָונג פֿון לעבן. סוצקעווער איז נישט, וי לייוויק, דער
זינגער פֿון "וועלטשמערץ", נאָר פֿון "פֿרײידשמערץ". אויך בײַ סוצקעווערן זענען פֿאַראַן
משיחישע דערלייזונג-מאָטיוון און אויך ער איז, נישט געקוקט אויף זײַנע גרױליקע
איבערלעבונגען, אַדורכגענומען מיט דער אמונה אין מענשט. פּונקט וי לייוויקן, פּײַניקן
אויך אים די אייביקע שאלות: "פֿון װאַנען איז מײַן קום, װוּהין מײַן גײ?/ ער בין
איך אױפֿן פּנים פֿון די ערדן ?" און פּונקט וי ה. לייוויק איז ער אַ מין אַטעיסטישער
בעל-תּפֿילה צו אַ גאָט, װאָס ער אָנערקענט אים בלױז װי דעם העלד פֿון דעם
ייִדישן טראַדיציאָנעלן מיטאָס.

8

בעת מײַנע באַגעגענישן מיט סוצקעווערן האָב איך מער וי איין מאָל געטראַכט און
געפֿרעגט בײַ זיך, פֿאַר װאָס ער, װאָס זײַן לעבן איז אַזױ רײַך אין אויסערגעוויינטלעכע
געשעענישן, אַ לעבן װאָס שפּיגלט אַזױ בולט אָפּ דעם טראַגישן און דערהויבענעם
גאַנג פֿון מיזרח-אײיראָפּעישן ייִדנטום דורך כּמעט דער גאַנצער לענג פֿון איצטיקן
יאָרהונדערט -- פֿאַר װאָס ער האָט נישט געהאַלטן פֿאַר נייטיק ביז איצט אָנצושרײַבן
אַ פּרטימדיק-פּינקטלעכע אױטאָביאָגראַפֿיע, כּדי זײַנע באַװוּנדערערס זאָלן אים בעסער
קענען פֿאַרשטײן מיט דער הילף פֿון אַ כראָנאָלאָגישן פּראָזע-נאַראַטיוו פֿון זײַן לעבן.

26

 
