 

די גאָלדענע קייט

.:

די צײַט איז בײַ סוצקעווערן אײַנגעטײלט אין פֿאַרי, במשן- און נאָך דעם חורבן,
און כאָטש זי הויזן בײַ אים אַלע דרײַ צוזאַמען, ריזיקירט דער פּשוטער בשׂר"ודם דאָס
לעבן איטלעכס מאָל ווען ער פּרוּווט "שװאַרצן די גרענעץ". אָט זענען, למשל, די
צוויי לעבן-געבליבענע -- דאָנדעלע און רויטל, װאָס פּראַווען "די ערשטע חתונה אין
שטאָט" באַלד נאָך דער באַפֿרײַונג פֿון ווילנע, זומער 1944. דאָ זענען די צײַטגרענעצן גאָר
אָנזעעוודיק : דער סיפּור עפֿנט זיך און פֿאַרמאַכט זיך נאָך דער מלחמה, און אין צווישן
איז פֿאַראַן אַ קוק אויף צוריק צו ווילנע אין איר פֿולן גלאַנץ (קאַפּיטל ג').

דאָנדעלע איז פֿאַר דער מלחמה געווען אַ קױימען-קערער, אַ פֿאַך װאָס ער
האָט זיך אויסגעלערנט בײַ זײַן טאַטן. דעמאָלט איז עס ניט געווען קיין ייָחוס, אָבער
איצט קוקט שוין דער מחבר גאָר אַנדערש דערויף:

דער מחבר פֿון דער מעשׂה לעבט איצטער אין אַ שטאָט װאָס אירע דעכער זענען
אָן ביידעמער און זענען מיינסטנס ניט באַקױמענט. און אַז ניטאָ קיין קוימען איז ניטאָ
אין שטוב קיין ליימענער אָדער קאַלכנער אווון; איז ניטאָ קיין פֿרײלעכער פֿײַער;
איז ניטאָ קיין בערעזע-האָלץ װאָס בײַם פֿלאַקערן ווערט עס אַ רעגן-בויגן; איז ניסאָ
קיין קאָטשערע, פּאָמעלע און קיין יושקע, װאָס מע נעמט אָן מיט אַן אָניצע צו
פֿאַרמאַכן דעם קוימען; און איבערן דאַך איז ניטאָ קיין רויך -- דער גרויער לייטער
צו די שטערן.

און אַז ניטאָ קיין קוימענס און די אוצרות װאָס לויכטן פֿון אינעװײיניק, זענען אויך
ניטאָ מער די היימישע קוימען-קערערס" (אַקװאַריום, 133).

אין געטאָ איז דאָנדעלע דער װאָס קאָן ראַטעװען זײַן מאַמען פֿון די אַקציעס (ז
פֿאַרלירט בלויז איר תּחינה בעת דער מהומה), און ער קען אויך אױסשפּיאָנירן אויף דער
אַרישער זײַט מאַלינעס און איבערליווערן פּולװער און כּלייזײַן צוריק אין געטאָ, פֿאַר
זבֿוליק פּאָדװאַל און די איבעריקע "הייסבלוטיקע ייִנגלעך און מיידלעך".

אין סאַמע ברען פֿון דער מעשׂה, רײַסט זיך איבער די העראָיִש-ראָמאַנטישע
פֿאַבולע. "פֿון זײַן (דאָנדעלעס כּישוף-עמערל האָט זיך אָפּגעטאָן דער כּישוף. ניטאָ
מער דער בעזעם װאָס טובֿלט זיך אין סאַזשע; ניטאָ מער די שטריק װאָס װאַרפֿט
אַריבער חלומות פֿון איין דאַך צום אַנדערן" (אַקװאַריום, 136).

דאָנדעלען כאַפּט מען און מע שלעפּט אים אַװעק אויף פּאָנאַר צו פֿאַרברענען די
מתים:

-- יונגער-מאַן, דאָ װוּ דו ביסט איז דער גיהנום.

דאָנדעלע כאַפּט זיך אָן בײַ די אויערן, עלעהיי זיי מאַכן פֿון אים טורליקעס:

-- פֿון ווען אָן רעדט מען אין גיהנום ייִדיש?

אַן אַנדער קול, אַ קול פֿון אַשקאָליר, ענטפֿערט אים:

-- פֿון זינט פֿראַנקענשטײן איז דאָ קיניג פֿון די גריבער.

אומגעריכטערהייט באַװײַזט זיך רויטל פֿאַרשטעלט וי אַ מאַן צווישן די מתים"
ברענער און זי דערמוטיקט זי צו קעמפֿן װײַטער: "ס'איז רויטל אָדער טויטל" -- איז
איר שפּילעװודיקער פּאַראָל. מע גראָבט װײַטער דעם טונעל, װאָס דאַרף זי אַרױספֿירן
אין דערבײַיִקן װאַלד. דאָנדעלע און רויטל זענען צווישן די געציילטע װאָס בלײַבן

18

 
