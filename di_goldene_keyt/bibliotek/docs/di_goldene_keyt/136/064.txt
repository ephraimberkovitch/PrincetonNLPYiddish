 

די גאָלדענע קייט

פֿאַרטריבן האָבן זייער איובֿ-קיניג ניט קיין טעכטער
נאָר זין און אומזין... (ז' 213)

די שורות קאָן מען פֿאַרשטײן אויף אַ צויייִקן אופֿן: ניט די טעכטער האָבן
פֿאַרטריבן דעם קיניג (און װײַטער װערט טאַקע אין ליד בפֿירוש געזאָגט, אַז
מיך האָבן טעכטער ניט פֿאַרראַטן"), נײַערט די זין, װאָס זענען קיין זין ניט. די
שורות ווילן אָבער אויך זאָגן, אַז מיכאָעלסעס קלוגשאַפֿט און נאַרישקײט גופֿא,
זײַן געװאָרנטקײט און תּמימות, זײַן חכמה און קינדערישקייט, װאָס דורך זי האָס
ער באַװיזן אױיסצושפּילן זײַן מסוכּנדיקע ראָלע װי דער רעפּרעזענטאַטיווער ייִדישער
קינסטלער אין סטאַלינישן רוסלאַנד -- זי האָבן אים פֿאַרראַטן און אים דערלאַנגט אַ קויל
אין קאָפּ, אַנשטאָט אַן אָרדן. דער אומגליק האָט זיך גענומען פֿון אים גופֿא, פֿונעם
קאָמפּלעקס װאָס מע קאָן אים באַטראַכטן וי אַ "זון", און ניט פֿון דער טאָכטער, װאָס
איז אַװעק קיין ישׂראל און האָט דערמיט אַרױסגעװיזן איר געטרײַשאַפֿט צו אַ העכערן
אמת, וי די אמתן אין וועלכע עס האָט געגלייבט איר קלוגער-נאַרישער פֿאָטער.

װאָרטשפּיל און ראַציאָנעלער גלאַנץ אַנטפּלעקן זיך צום בולטסטן אין דער גראַמען"
סיסטעם. פֿון איין זײַט דאָס שטרעבן צו אַ מאַקסימאַלער קלאַנגיקער האַרמאָניע און פֿון
אַ צווייטער זײַט, צו אַ מאַקסימאַלן סעמאַנטישן צונױפֿשטױס. דער גראַם דאַרף זײַן
אײינצײַטיק אַ פֿולשטענדיקע קאָאָרדינאַציע און אַ פֿולשטענדיקע ניט-קאָאָרדינאַציע,
זעלביקייט און אַנדערשקײט. די זעלביקייט ווערט דערגרייכט אין פֿאָנעטישן תּחום, און
די אַנדערשקײט אַנטפּלעקט זיך ניט בלויז אין דער באַטײַטיקער באַציונג צװישן די
געגראַמטע ווערטער, נײַערט אויך אין דער באַציונג צווישן זייערע מקורים, קאָנאָטאַציעס
און פּרטימדיקע פֿונקציעס.

צו מאָל גייט דער פּאָעט װײַטער, און אַנטפּלעקט מחוץ דער פֿאָנעטישער זעלביקייט
און סעמאַנטישער אַנדערשקײט -- אַ נײַע, איבערראַשנדיקע זעלביקייט. אַזױ, למשל,
אין די שורות:

כ'וויל זאָגן פּשוט: כ'האָב דיך ליב. איך זאָג. און דו, לעגענדע,
ביסט איצטער איצטערדיק ווי איך, און וי דו ביסט געווען דאָ. (ד' 201)

אין פֿלוג איז עס בלויז אַ קאָמפּליצירטער, װוירטואָזער גראַם, וי די גראַמען װאָס
מיר האָבן באַגעגנט ביז איצטער. טראַכט מען זיך אָבער טיפֿער אַרײַן, אַנטפּלעקט מען אַן
אינעווייניקסטע פֿאַרבינדונג צווישן לעגענדע/ געווען דאָ, די פֿאַרבינדונג צווישן לעגענדע
און "געווען אַ מאָל..."

און נאָך אַ דוגמא, די לעצטע סטראָפֿע פֿון ליד װאָס דערציילט וועגן אַ פֿראַזע, װאָס
דער דיכטער האָט געהערט אין חלום, און זי באַגלײט אים אומעטום וי אַ "רעפֿרײן:"

און בלויז "דײַן פֿרײַנד איז אייביק" הער איך, בלויז דעם פּיזמון איינעם,
אַזױ האָט אויך די קראָ פֿון פּאָ געשאָנקען אַ רעפֿרײן אים.

און זוכן בין איך אים אַװעק, מײַן פֿרײַנד, אויף די בית-עלמינס:

האָטעלן פֿאַר די טויטע און די לעבעדיקע. אַלעמענס. (ז' 184)

64

 

 
