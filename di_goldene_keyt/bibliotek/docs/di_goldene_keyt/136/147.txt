 

חיים ליבערמאַן / אַ מיסטעריע

אַרײַן אין קאָוונע, האָט די סאָוועטישע שרעק-פּאָליצײ געמאַכט אַן אָבלאַווע בײַ אים און
האָט געפֿונען מײַן ביכל שדים אין מאָסקװע. פֿאַר דעם דאָזיקן פֿאַרברעכן האָט מען אים
געמישפּט און פֿאַרמישפּט צו אַכט יאָר סיביר. דאָס האָט אים געראַטעװעט דאָס
לעבן. װאָרעם שפּעטער, ווען די דײַטשן זענען אַרײַן אין ליטע און האָבן אױסגעראָט
דאָס ליטווישע ייִדנטום, איז ער, רובינשטיין, געווען אין טיפֿן רוסלאַנד און איז ניצול
געװאָרן.

אין ארץ-ישׂראל האָב איך זיך אַלײין געטראָפֿן מיט רובינשטיינען און ער האָט
מיר דערציילט די זעלבע געשיכטע, נאָך מיט מער פּרטים, באַשטײענדיק אויף זײַנס, אַז
נאָר דורכן נס מיט מײַן ביכל איז ער לעבן געבליבן אין דעם שטורעם פֿון דער
סאָוועטיש-נאַצישער פֿוריע.

-- אַצינד -- האָב איך געזאָגט סוצקעווערן -- קומט איר מיט אײַער נס, װאָס
איז אויך מסתמא פֿאָרגעקומען אויף אַן ענלעכן אופֿן.

-- ס'איז גאָר קיין גלײַכן ניט -- האָט סוצקעווער געענטפֿערט -- מיט מײַן
װײַב איז דורך אײַך באמת געווען אַזעלכעס, װאָס איז אומבאַגרײַפֿלעך. איך װעל
אײַך ניט זאָגן װאָס און ווען. איר מוזט קומען און דאָס הערן פֿון אירע אייגענע
ליפּן.

איך האָב נאָר געקענט קנייטשן מיט די אַקסל. ווער קען דען אױסשעפּן די סודות
פֿון דער וועלט, האָב איך געטראַכט, װוי עס זינגט יענער דיכטער:

אָ מײַנע ברידער,
עס זענען דאָ אַ סך ימען,
וווּ קיינער איז נאָך ניט געפֿאָרן...

אויף מאָרגן, אין דער באַשטימטער צײַט, זענען מיר, איך און מײַן פֿרױ, געקומען
צו די סוצקעווערס. זי, פֿרײדל סוצקעווער, אַ מיטל-געוויקסיקע, אַ שלאַנקע און מיד-
אויסזעענדיקע, מיט אויגן טיף וו אָן אַ גרונט, מיט אַ פּיצל קינד אין די אָרעמס,
און אַ מיידעלע, דעמאָלט אַ יאָר אַכט, אין אַ װוינונג פֿון דרײַ אַ האַלבן צימערן,
מיט דער טיפּישער װײַסער אָרעמקײט פֿון ארץ-ישׂראלדיקע הײַזער,

די אַכט-יאָריקיע רינה האָט דעמאָלט גראָד געהאַט אַ גאַסט, אַ חבֿרטע פֿון
דער שול, אַ קריסטלעך מיידעלע פֿון זעלבן עלטער. די צוויי קינדער זענען געזעסן
פֿאַר זיך און זענען געווען פֿאַרטאָן אין אַ הייסן שמועס, מע קען זאָגן אַ וױכּוח,
אין העברעיִש, פֿאַרשטײט זיך, און דער וױכּוח איז געווען -- וועגן װאָס מינט
איר? וועגן גאָט. רינהלע האָט געװאָלט באַװײַזן איר חבֿרטע, אַז יעזוס האָט ניט
געקענט זײַן גאָט, און אוב זי גלייבט אַז יאָ, מוז בײַ איר אין קאָפּ זײַן אַ טראַלאַלאַ.

דעם לעצטן אַרגומענט מיט "טראַלאַלאַ" האָט שוין דאָס קריסטלעכע מיידעלע ניט
געקענט אױיסהאַלטן און זי האָט זיך פֿונאַנדערגעװײנט. און דערמיט האָט זיך דער װיכּוח
געענדיקט.

וי געשפּאַנט איך בין געװען צו הערן פֿון דעם "נס" אין וועלכן איך בין
געווען דער הױיפּטהעלד, האָב איך זיך ניט געקענט אָפּרײַסן פֿון אונטערהערן דעם
אַלטן װיכּוח צװישן ייִדנטום און קריסטנטום, װאָס איז דאָ פֿאָרגעקומען אין אַ

147

 
