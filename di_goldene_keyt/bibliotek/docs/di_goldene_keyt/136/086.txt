 

די גאָלדענע קייט

זײַן פּאָעמע סיביר און צו דעם פּראַכטפֿולן בוך די פֿידלרױז. בעת זייערע אָפֿטע
טרעפֿונגען, פֿלעגט שאַגאַל בעטן סוצקעווערן ער זאָל אים לייענען פֿון זײַנע נײַע לידער.
און סוצקעווער איז תּמיד געווען פֿול מיט ליבשאַפֿט און פֿאַרערונג פֿאַר דעם מײַסטער
פֿון ייִדיש-פֿאַנטאַסטישע געמעלן, פֿון זײַנע אוניווערסאַלע לײַװנטן און װיטראַזשן.

סוצקעווערט פֿרײַנדשאַפֿט און איבערגעגעבנקייט צו שאַגאַלן -- דערוועג איך זיך
צו זאָגן -- שטאַמט פֿון נאָך אַ גורם: טיף אין זײַן פּאֶעטיש געמיט, הויערן מאָלערישע
סענטענצן. ער האָט שטאַרק ליב גוטע מאָלערײַ. נאָך פּאָעזיע, נאָך ליטעראַטור, איז עס
זײַן צווייטע ליבע. און ער אַלין, סוצקעווער, איז אויך אַ מאָל אוחז אַ טושפֿעדער,
מיט וועלכער ער צייכנט געראָטענע סימבאָלישע פֿיגורן. אַ צאָל פֿון אָט די צייכענונגען
האָבן די איבערזעצערס פֿון זײַנע שאַפֿונגען אויף ענגליש -- באַרבאַראַ און בנימין הרשב
-- אַרײַנגענומען אין זייער רעפּרעזענטאַטיוון בוך, װאָס איז אַרױס אין 1991 אין אַן
אַמעריקאַנער אוניווערסיטעט-פֿאַרלאַג.

די פֿילאָסאָפֿירנדיקע שמועסן מיט שאַגאַלן און די קאָרעספּאָנדענץ װאָס איז
אָנגעגאַנגען אין משך פֿון יאָרצענדליקער צווישן די צוויי פּערזענלעכקייטן, באַרײַכערן
אונדז מיט דערקענטשאַפֿט וועגן זייערע באַציָונגען. אױף די קרובֿ פֿערציק זײַטן פֿון
דעם קאַפּיטל "די פֿאַרב װאָס לויכט וי אַ שטערן" בליצן אויף געדאַנקען, נאָװאַטאָרישע
אויסדרוקן, געפֿילן און שטימונגען, װאָס סוצקעווער ברענגט זיי אַרױס מיט עספּרי און
פּיקחות. אָט אַ שטייגער דערציילט ער:

"אונדזער קאָרעספּאָנדענץ איז געװאָרן אינטענסיווער. שאַגאַלס יעדער בריוו האָט
געבראַכט אַן אָפּשטראַל פֿון לאַכנדיקן אױטאָפּאָרטרעט. יעדער בריוו זײַנער האָט
פֿאַרמאָגט עטלעכע שורות װאָס האָבן אַרײַנגעטאַנצט, וי זײַנע מאָלערישע ליניעס, אין
מײַנע אָדערן. דאָס זענען ניט קיין בריוו װאָס מע לייענט זיי איבער און מע לייגט
זיי אַרײַן אין דער פֿינצטערניש פֿון אַ שקאַטולקע. דאָס זענען געווען און פֿאַרבליבן
קלאַנגען און אָפּקלאַנגען פֿון צוויי פֿײיגל װאָס רופֿן זיך איבער אין אַ װאַלד, צו דערציילן
זיך די סודות װאָס קיינער טאָר ניט וויסן..." (ז' 242)

אין דעם זעלבן אָפּטײל קומען אַרײַן אַ צאָל עסייען, קירצערע און לענגערע,
וועגן מאָלערס און סקולפּטאָרן. אויך דאָ טײַטשט ער אַרײַן זײַן סענסיטיוו אָפּפֿילן
די װערק פֿונעם קינסטלער. דאָס זענען עסייען-באַטראַכטונגען, װי "צום טױט פֿון
מרדכי אַרדוֹן", "דער סקולפּטאָר בערנאַרד רעדער", "רפֿאל כװאָלעס, דער מאָלער פֿון
יונג-ווילנע", "מילבערגער", "אַלכּסנדר באָגען" (מיט וועלכן ער איז געווען צוזאַמען בײַ
די פּאַרטיזאַנער), וועגן משה בערנשטיין, וועגן מאָלער שמואל באַק -- אַן אָפּגעקליבענע
צאָל קינסטלערס, װאָס זענען משמעות סוצקעווערן זייער נאָענט.

אין אָט די איינציק-מיניקע באַטראַכטונגען סוצקעווערס וועגן מאָלערס, אָטעמט די
זעונג פֿון נעכטן און פֿון אָקערשט. וועגן איינעם פֿון זיי, מחמת דעם טשיקאַוון פֿאַרלױף,
וויל איך ברענגען עטלעכע שורות פֿון דעם װאָס סוצקעווער דערציילט: וועגן דעם איצט
מפֿורסם געװאָרענעם קינסטלער שמואל באַק, אַ געבוירענער אין ווילנע:

ס'איז געווען אַ מיסטישע באַגעגעניש מיטן נײַן-יעריקן קינסטלער' -- אין
דרײַסיק יאָר אַרום. צײַט און אָרט האָבן זיך איבערגעשפּיגלט קאַפּױער און אויך זי
האָבן זיך ערגעץ באַגעגנט, וי מיר ביידע. כ'האָב עס געזען, געפֿילט און איבערגעלעבט
-- ממש אָנצוטאַפּן.

6

 
