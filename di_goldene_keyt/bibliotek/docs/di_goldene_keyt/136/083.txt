 

בינס העלער / תל-אביב

דער געטאָ-דיכטער

פֿאַר אַבֿרהם סוצקעווער

דער דיכטער איז פֿון געטאָדטױט אַנטרונען.

ער קלאַמערט זיך אין לעבן מיט די פֿינגער.

ער טרינקט איצט גיריק דאָס געזאַנג פֿון זונען --
ער איז געװאָרן זייער זינגער.

צי האָט די וועלט געהערט נאָך אַזאַ שירה --
אַ ליד געלײַטערט אין אַזױ פֿיל צערן?

ער גייט אַרױס פֿון פֿײַער מיט זײַן לירע

און שפּאַרט אַרײַן אין ריטעם די געפֿאַרן.

און נעמט ער זינגען -- ווערט זײַן פּנים בלייכער.
עס טײַעט אויף דאָס אײַז פֿון וװײַטן צפֿון,

די שטיינער פֿון יהודה ווערן ווייכער,

און די נבֿיאים הערן אויף צו שטראָפֿן.

און שרעקלעך ווערט דער וועלט, װאָס האָט די זכיה
צו הערן פֿון אַ געטאָ-דיכטער -- לידער.

קאָן זײַן, אין איינעם פֿון די מאָרגנס פֿריע --

אין טױטנטאָל באַהעפֿטן זיך די גלידער.

83
