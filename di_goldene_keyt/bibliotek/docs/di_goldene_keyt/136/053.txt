 

רות װײַס / די ליטעראַרישע פּערזענלעכקייט פֿון אַבֿרהם סוצקעווער

גיט ער זיך ניט אונטער דעם נסיון. ער היט אָפּ די גרענעץ און ער היט אויך אָפּ
די, װאָס זענען פֿאַרבליבן אויף יענער זײַט גרענעץ.

אין סוצקעווערס ליד "שהחיינו", געשריבן נאָך זײַן אָנקומען אין ארץ-ישׂדאל, אין
7, הערט מען סײַ די ברכה פֿון דעם אָנגעקומענעם, סײַ די בענקשאַפֿט פֿון די װאָס
האָבן ניט דערלעבט די גאולה. כּדי צו קענען מאַכן אַ ברכה מיטן פֿולן מױיל, מוז
דער דיכטער אויך מיטברענגען מיט זיך די ניט-דערגאַנגענקײט פֿון דעם חלק פֿונעם
ייִדישן קיבוץ, װאָס קען ניט זינגען זײַן הימען צו דער אויסלייזונג. דאָס ליד מיט
זײַנע װוּנדערלעכע גראַמען דריקט אויס דאַנק, פֿרײד, קלוגשאַפֿט, אַ פּערזענלעכע
תּפֿילה.

דער "טאָמער ניט" איז אָבער אויך אַ טייל פֿון ליד, און ס'רעדט אַרױס פֿונעם
דיכטער די אײיביקע בענקשאַפֿט צו ארץ-ישׂראל, אינעם סאַמע מאָמענט פֿון אָנקומען
אין ארץ-ישׂראל. קיין איין דיכטער האָט זיך ניט אַזױ אַחריותדיק אײַנגעשטעלט
פֿאַר דעם קיום פֿון פֿאָלק, פֿאַרװאַנדלענדיק "ייד" אין "ליד". דאָס האָט ער געטאָן
ניט פּראָגראַמאַטיש, דעם פֿאָלק צוליב, נאָר װײַל אים איז געווען נייטיק אַ גאַנץ,
בכּבֿודיק פֿאָלק, ניט קיין "ציפֿער" און ניט קיין פּאָליטיש-צעברעקלט פּאַרטײען-ײיִדנטום.
סוצקעווערס "פֿאָלק" איז כּולל די פֿולע זיבעצן אַ האַלב מיליאָן ייִדן פֿון 1939, װאָס
ציִען זייער שטאַם פֿון אַבֿרהם אָבֿינו.

דער קװואַל פֿון סוצקעווערס ליד איז זײַן גלויבן אין אַ וועלט-סדר, און דער
דאָזיקער שעפֿערישער גלויבן באַהערשט דעם שרעקלעכן "אומסרדר" פֿון אַלץ װאָס
דער לעבעדיקער אַבֿרהם סוצקעווער האָט אַלײן געזען און דורכגעמאַכט. װער קען
זיך ניט פֿאָרשטעלן (אױפֿן סמך פֿון די װערק און די זכרונות פֿון אַנדערע שרײַבערס)
די בילדער פֿון תּוהו-ובֿוהו, װאָס סוצקעווער װאָלט געשאַפֿן, װען ער פֿילט אין
זיך ניט אַ גײַסטיקן װידערשטאַנד צו דער צײַט? ער איז אַ פּליט נאָך איידער ער באַקענט
זיך מיט זײַן הײמשטאָט; אַ פּליט אין דעם לאַנד, װאָס זײַן נאָמען איז "פֿאַרשיקונג",
מענטשלעך רישעות, האָפֿענונגלאָזיקײט; אַ בחור שוין צווישן די צוויי וועלט-מלחמות,
אין אַנטיסעמיטישע באַדינגונגען, װאָס באַשװערן זײַן לערנען, זײַן באַװעגלעכקײט,
און פֿאַרשװאַרצן דעם אויסקוק פֿון זײַנע ברידער-ייִדן; אַ יונגער-מאַן בעתן חורבן
(דעם פֿולן אמת טראַכט סוצקעווער ניט אױסצוזאָגן); אַ יונגער פּאָעט אין סטאַלינס
מאָסקװע; אַ װאַנדערער דורך אײיראָפּע אין די נאָכמלחמהדיקע יאָרן; אַן אומלעגאַלער
עולה אין ארץ-ישׂראל, װאָס דאַרף זיך אַנטקעגנשטעלן די שונאים נאָך איידער די מדינה
איז געשטאַנען אויף די פֿיס.

ווען סוצקעווער פֿאָרט שפּעטער אַרום איבער דער וועלט און שטעלט זיך אָפּ אין די
גרעסטע ייִדישע ישובֿים, -- פֿאַרשטײט ער דען ניט װוי שװאַך עס זענען די רעשטלעך
פֿון ייִדנטום, ער, דער שפּירעװודיקער, קלוגער אורח ? דער דיכטער סוצקעווער באַהערשט
אָבער די פּרינציפּיעלע ספֿקותדיקײט פֿון דעם "מאָדערנעם" מענטש: די קונסט איז
פֿאַר אים דער ריינסטער אויסדרוק פֿון װידערשטאַנד, און זי גיט זיך קיין מאָל ניט
אונטער איר באַשעפֿערס ספֿקות.

פֿאַר סטודענטן און לייענערס פֿון קומענדיקע דורות ווילט זיך שרײַבן אַ בוך וועגן
דער גבֿורה פֿון פּאָעזיע. דער העלד פֿון דעם בוך װאָלט געווען דער פּאָעט אַבֿרהם
סוצקעווער.

53

 
