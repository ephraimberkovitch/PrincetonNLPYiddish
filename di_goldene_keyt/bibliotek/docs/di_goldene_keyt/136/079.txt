 

דן מירון / דער קינסטלער מיט דער מאַסקע פֿון טאָגבוך

אומגעזעענער שלאַנג, װאָס שפּריצט אַרײַן אין די אָדערן פֿונעם דיכטער אַ שטענדיקע
דאָזע זיסן סם. דער סם טריפֿט אַרײַן פּאַמעלעך, וי אַ רפֿואה פֿון דער פֿלאַש, װאָס
איז באַהאָפֿטן צו דער אָדער פֿון אַ קראַנקן, און די כּוונה איז צו דערנידעריקן דעם
דיכטער, כּדי איבער אים "די שטערן זאָל ניט שלײַפֿן מער שפּינאָזע":

נאָר דעמאָלט האָט אַ קעגן-סם, אַן עליקסיר פֿון קלאַנגען,
אַ לאָז געטאָן זיך אינעװייניק צו באַהערשן יענעם,

אַז בעטלען זאָל דער שׂונא גנאָד בײַם פֿירן אים געפֿאַנגען
און אױפֿהײבן די לאַפּעס אונטערטעניק זאָל דאָס גיהנום.

פֿאַרלױרן צי געוווּנען? ס'איז געבליבן לזכּרון

אַ נעדעלע אין מיר; און ווען עס גיט אַ שטאָך, אַ גראַבל,
פֿאַרװאַנדלען זיך אין אויערן די אויסגעצאַנקטע יאָרן

און הערן פֿון אַן איילבערטבלעטל דאָס געוויין פֿון מבול. (ז' 151)

קלאָרע דיבורים: דער דיכטער טענהט, אַז זײַן יצירה איז אַ פּועל-יוצא פֿונעם
קאַמף צווישן צוויי סַמען, װאָס יאָגן אין זײַן בלוט -- דער גיהנום-סם און דער גן-
עדן-סם, דער עליקסיר (װאָס איז, אַגבֿ, דער װאָרטזאָגער פֿונעם מװזיקאַלישן יסוד
אין פּאָעזיע). אין זײַן יצירה איז פֿאַראַן אַן אָפּקלאַנג פֿונעם מבול, אָבער דער מבול
פֿאַרפֿלײצט זי ניט; ס'איז אויך אין איר פֿאַראַן דאָס גרין פֿון אַן איילבערטבלאַט,
אָבער אויך דער אַש-קאָליר פֿון די פֿאַרלאָשענע יאָרן האָט זיך פֿון דער יצירה ניט
אָפּגעטאָן.

סוצקעווערס פּאָעטיק, וי זי אַנטפּלעקט זיך אין די לידער פֿון טאָגבוך, איז אַ
דירעקטע טעכנישע אָפּשפּיגלונג פֿון אָט דער טאָפּלקײט. דער דיכטער עקוויליברירט
קעגנאַנאַנדיקע װועלטן, װאָס אין זיי און צװוישן זי איז ער געצװוּנגען צו לעבן וי
אַ מענטש און וי אַ קינסטלער. אין אַלע פּרוּווט ער זיך בויען אַ מין צווישן-מעמד,
װאָס זאָל אים פֿאַרזיכערן אַן אָנשפּאַר, אומאָפּהענגיק פֿון איין וועלט צי פֿון דער
צווייטער. אין איינעם פֿון די שפּעטע לידער אינעם ציקל, דערקלערט דווקא דער שכן
דיאַבאָליסימאָ דעם דיכטער, אַז ער דאַרף זיך שטאַרק אָנשטרענגען, כּדי זוכה צו זײַן
צו תּחית-המתים, װאָרעם די מתים װעלן טאַקע אױפֿשטײן, װעדליק ס'איז געװאָרן
צוגעזאָגט, אָבער די לעבעדיקע, און צווישן זיי דער דיכטער, וועלן דערצו ניט זוכה זײַן.
אויף דער שאלה פֿונעם דיכטער, װאָס דער לעבעדיקער מענטש דאַרף טאָן, ענטפֿערט
דיאַבאָליסימאָ:

-- געפֿין אַ דדיטע עקסיסטענץ מחוץ די ביידע, נאַרעלע,
וווּ שטאַרבן איז אַ לוקסוס און װוּ לעבן -- לינד און לינדער. (ז' 214)

ניט געקוקט אויף דער איראָניע װאָס באַגלײט דאָס גאַנצע ליד, ווערט אין אים
אַנטפּלעקט דער סוד, װאָס שייך דעם עסטעטישן קיום פֿונעם דיכטערס גאַנצער יצירה.
דאָס איז אַ קיום פֿון אַ דריטן זגאַל, אַ דאַנק וועלכן ער איז מסוגל צו פֿאַרבינדן

די צוויי אַנדערע עקסיסטענצן (טויט און לעבן) און זוכה זײַן צו תּחית-המתים.

79

 
