 

דוד װאָלפּע / אַבֿרהם סוצקעווער -- אַ נשמה אין אַ נשמה

באַקראַנצט מיט איבערלעבונגען, זוכענישן, נסיונות אויף זיך אַלײן אױסגעפּרוּווטע.
און אַלץ איז צוזאַמענגעשפּילט פֿון די שטיקער, פֿון זײַן "שאָטנװעלט" און אויך
ליכטוועלט. אָט פּרוּווט ער אויס אויף זיך דעם בראַצלאַװערס "אַ זאָג: זיך אָפּשפּאָרן
דאַרף יעדער/אַ טױטע שעה". און װײַטער: "תּפֿילה טו איך צו דער טויטער שעה", זי
זאָל לעבעדיק מאַכן דעם עבֿר. און הגם ס'איז ניט קיין ספּיריטיסטישער סעאַנס על-פּי
בראַצלאַװער, איז עס אַן אומגעוויינטלעכע איבערלעבונג, װאָס איר אַנטפּלעקערישער
רעזולטאַט איז:

אַ שליסל בין איך איצטער צו מײַן וועלט און זוך בחינם

איר שלאָס אין דרויסן. איך-בין-איך װאָס מער די שעה איז טױטער.

און איטלעכע געשעעניש אויף דר'ערד, אין דר'ערד און אינעם

באַשערטן װאָלקן, לײַטערט זיך אין האַרצן ליב און לויטער. (דאָרטן, זי 68)

דער שלאָס פֿון זײַן וועלט צו וועלכן עס פּאַסט דער שליסל איז דאָך אין אים,
אינעװײיניק: די נשמה און "דער פֿינקלענדיקער עיקר", װאָס סוצקעווער טוט זי אָן
פּאָעטישע פֿליגל און לאָזט זיי אַרױספֿליִען. די פֿאַרצװילינגטע אינטראָספּעקציע פֿון "איך-
בין-איך" איז צוזאַמענגעזונגען שלמותדיק אין די לידער, קיין אות זאָל חלילה ניט ניזוק
ווערן. צו מאָל שטײַגט די סימבאָליק ביז סובלימאַציע. דאָס מיינט דערפֿילן די װאָרט-
טעמפּעראַטור אין די אייגענע בלוטן און אויף אַ האָר ניט אָפּלאָזן "די ליניע פֿון שלמות".
סוצקעווערס לידער-טורעם האַלט זיך פֿעסט אויף דעם שלמות-יסוד. ס'האָט אים אַפֿילו
ניט געקענט פֿאַרשלינגען דאָס פֿײַעו פֿון חורבן. דער יצירה-בוים ברענט און װוערט
ניט פֿאַרברענט, וי דער סנה.

אַלײן איך בין דער ברענענדיקער בוים. איך ברען און קאָרמע
דעם פֿײַער מיט מײַן אייגן לײַב, אַ האָרמע נאָך אַ האָרמע. (דאָרטן, זי 51)

זי

דער סימבאָלישער יום-טובֿ פֿון ייִדיש-פֿײַערבױם איז אײנצײַטיק דער יאָרטאָג
פֿון אַ נאַציאָנאַלן ייִדיש-יום-טובֿ לכּבֿוד דעם פּאָעט, װאָס האָט אַרױסגעװיקלט זײַן
גוף פֿון די פֿלאַמען. ער, "דער ברענענדיקער בוים" איז שוין געווען אױפֿן שײַטער.
פּלוצעם איז געקומען "אַ זצעניש -- -- אַן אַנדער פֿײַער: דאָס געבענטשטע פֿײַער
פֿון די בליצן", און דער זינגער און זײַן קרוין זענען ניט פֿאַרצערט געװאָרן. אפֿשר איז
געווען אין פֿײַער אַ פֿונק פֿון דער אמונה-שלמה, װאָס האָט געגליט אין גלײיביקן האַרץ?
ניטאָ קיינער װאָס זאָל עס באַשײדן. דער זינגער האָט ווידער געזונגען און די קרוין האָט
געפֿינקלט. ער האָט געזונגען, ניצנדיק דעם ווערטיק-מענטשלעכסטן אינסטרומענט:
קונסט, אין קינאה צום געטלעכן "יהי".

פֿון אַלע ווערטער בין איך בלויז אַן איינצייק װאָרט מקנא:
דאָס װאָרט יהי.

97

 
