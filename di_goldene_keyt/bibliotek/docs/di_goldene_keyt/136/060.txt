 

די גאָלדענע קייט

ווי זידנדיקע מילך לױפֿט אויס אַ װאָלקן; און אַ צווייטער
גינגאָלדיק נידערט אױפֿן רעגנס הענגענדיקן לייטער.
עס קנעטן שטראָמען שטיקער פֿעלדז מיט מבולשער דינאַמיק. (ז' 159)

אין אַ גאַנצער ריי לידער, װאָס מע קאָן זי אָנרופֿן "בילדער-לידער" (זע, למשל,
"דער מאָלער האָט געפֿירט מיך", זי 205, "באַקאַנט איז מיר אַ זעלטענער מוזיי", זי 217,
"דערמאָנונג וועגן אַ שפּאַציר מיט מאַרק שאַגאַל", זי 229) באַרײַכערט זיך די אַקוסטישע
סענסועלקייט פֿון די לידער דורך אַ סענסועלקייט װאָס באַקומט זיך פֿון ראיה, פֿון טעם
און אָנרירן.

אָבער די פֿיגוראַטיווע שיכט וועגן וועלכער מיר האָבן דאָ גערעדט, איז ניט
די אונטערשטע שיכט אין דער פֿיגוראַטיווער סטרוקטור פֿון סוצקעווערס לידער.
אונטער דער דאָזיקער שיכט אַנטפּלעקט זיך אַן אַנדערע, אַ סך אַ וויכטיקערע און
גרונטיקערע, װואָרעם אין איר זענען אָפֿט פֿאַרגראָבן די װאָרצלען פֿון דער טעמאַטישער
סטרוקטור פֿון די לידער. דאָ געוועלטיקט ניט די "אָרגאַנישע" געשטאַלטיקײט, װאָס
די ראָמאַנטישע טעאָרעטיקערס (ס.ט. קאָלרידזש) האָבן אין איר געזען אַ פּועל-יוצא
פֿון כּוח-הדמיון, די לאָגישע ענלעכקייט, אָדער פּאַראַלעלקײט, װאָס שטאַמט פֿו
שאַרפֿזיניקן צונױפֿפּאָרן צוויי באַזונדערע ענינים. װי קאָן מען, למשל, באַרעכטיקן
אַזאַ מעטאַפֿערישן צונױפֿפּאָר וי "אַ כװאַליע אַן אַקטריסע" (ז' 157). װאָס פֿאַר אַ
שײַכות האָט אַ כװאַליע צו אַן אַקטריסע? וו אַן "אָרגאַנישער" מעטאַפֿער האָט דער
דאָזיקער צירוף קיין שום באַטײַט ניט.ער איז מעגלעך בלויז אין אַ פּסעװדאָלאָגישן
קאָנטעקסט. אַז דער פּאָעט פֿאַרמענטשלעכט די כװאַליע און ווענדט זיך צו איר מיט דער
בקשה זי זאָל אױפֿהערן זיך פֿאַרשטעלן, זי זאָל אָנהײבן שפּילן די ראָלע װאָס האָט אַ
דעקונג, וועדליק איר אמתדיקן מהות, קאָן ער זי אָנרופֿן "אַקטריסע". אױפֿן זעלביקן
אופֿן איז באַרעכטיקט דער פֿאַרגלײַך פֿונעם דיכטערס שווערן גורל, מיט שפּילקעס
װאָס היפּערן איבערן גוף פֿון אָװונט ביז באַגינען. די כּוונה איז ניט צו פֿאַרגלײַכן
דעם שווערן גורל מיט די שטעך פֿון שפּילקעס (הגם אַזאַ איז פֿאַראַן אין הינטערגרונט),
נײַערט צו פֿאַרגלײַכן דעם גוף מיט דער מאַפּע פֿון אַ שלאַכטפֿעלד, װאָס איז הויל
מפּלות. דאָס היפּערן פֿון די שפּילקעס זאָגט אָן דעם פֿאָרױסגאַנג פֿונעם שונא (ז' 140).
אין אַן ענלעכן "לאָגישן" קאָנטעקסט קאָן מען פֿאַרשטײן דעם מאָדנעם מעטאַפֿערישן
ספּעקטאַקל, ווען אַ שטראַל בײַט דעם נומערישן ווערט פֿון דער וועלט:

אַ זונשטראַל האָט צום טוי פֿון שויב, צו פֿלעמלדיקע נולן,
דערשטעלט אַן איינס. (ז'י 173)

דאָס מיינט, אַז מיט דער הילף פֿון דער צאָל "איינס" -- דער לאַנגער, גלײַכער
זונשטראַל -- זענען די נולן -- די טױ-טראָפּנס אויף דער שויב -- געװאָרן אַ גרויסע
צאָל.

דער בולטער סימן פֿון דער "מעטאַפֿיזישער" פֿיגוראַטיווער שליטה אין די לידער
קומט ניט צום אויסדרוק בלױז דורך דער גרויסער צאָל מעטאַפֿערן, װאָס זיערע
קאָמפּאָנענטן זענען, אין פֿלוג, װײַט איינער פֿון צווייטן, און נאָר מיט דער הילף פֿון אַ

60

 
