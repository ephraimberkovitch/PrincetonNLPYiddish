 

די גאָלדענע קייט

דעם עגאָיִזם פֿון מענטשן, נאָר אויך אַ קלאָרע מחיצה צװישן דעם לעבעדיקן און
דעם טױטן, װאָס איז אױסגעװאָרצלט געװאָרן פֿון דער סבֿיבֿה. אָט די מחיצה קאָן
מען ניט אַריבערשפּרײַזן.

אין אַן אַנדער ליד, װאָס איז שוין פֿריִער ציטירט געװאָרן ("די ליים פֿון צײַט
איז ווייך געװואָרן", זי 150) דערפֿירט די צאַרטקײט גופֿא צו אַ כּמעט צינישן רעאַליזם.
היות די ליים פֿון צײַט איז שוין ווייך געװאָרן און די קנעטעניש גייט שוין אויף פֿון
זונפֿאַרגאַנג נאָך זונפֿאַרגאַנג, שטייען אויף די מתים פֿון זייער קבֿר. אָבער אײנצײַטיק
מיט אָט דער צעגאַנגענער ווייכקייט פֿון געשעעניש, איז אין די מתים גופֿא אויך
פֿאַראַן -- אויף אַ נאַטירלעכן, פֿיזיאָלאָגישן און אויך פּסיכאָלאָגישן אופֿן -- אַ מין
טרוקנקייט און האַרבקײט. זיי זענען פֿאַרנומען ביז איבערן קאָפּ מיט עולם-הזהדיקע
קלייניקייטן און מאָדעס; זי זענען אַזױ פֿאַרנומען, אַז זי קענען זיך ניט דערמאָנען וי די
רוצחים האָבן זי געהרגעט.

געדענקט נאָך עמעץ װוער עס האָט צעריסן זײַנע גלידער?
צו װאַקלדיק און שװאַך די ציין מע זאָל אַזױנס צעקײַען.
די מתים האָבן ליב אַבסטראַקטע קונסט און קידער-ווידער,
אַנשטאָט אַ קיִן-צייכן טראָגט אַ הבֿל-צײכן קין.

ווידער אַנטפּלעקט זיך דער קאַלטער, גלאַנציקער סאַטירישער חלף, װאָס דער
פּאָעט באַהאַלט אים אונטער די פֿאַרביקע קליידער פֿון זײַן פּאָעזיע. דער ווערטערלעכער
נוסח פֿון דעם אידיאָמאַטישן אויסדרוק אין דער צווייטער שורה פֿון דער סטראָפֿע
איז ממש אַן אַכזריותדיקער, װאָרעם אײנצײַטיק מיטן מעטאַפֿערישן זינען (דהײַנו
אַן אינטעלעקטועל "צעקײַען"), ניצט ער אױיך די װערטער פּשוטו כּמשמעו, און
שילדערט פֿאַר אונדז אַ סקעלעט מיט װאַקלענדיקע, שװאַכע ציין, װאָס איז ניט מסוגל
צו צעקײַען דעם שווערן חומר; ער נייטיקט זיך אין פֿליסיקער, אָדער געמאָלענער
שפּײַז, װי "אַכסטראַקטע קונסט" און רכילותן. פֿאַרשטײט זיך אַז דאָס ליד איז
ניט אויסן די פֿאַרגעסנקײט פֿון טויטע, נאָר פֿון די לעבעדיקע, װאָס דערלאָזן, אַז
קיִן זאָל זיך אויסצירן מיט אַ הבֿל-צײכן. פֿון דעסטוועגן דריקט אויס דער פּאָעט זײַן
שפּאָט דורך באַטאָנען די נישטיקייט פֿונעם מת. ער טוט עס סײַ דורך ווערטערלעכן
באַניצן פֿונעם אידיאָמאַטישן זאָג, סײַ דורך די קלאַנגען װאָס קאָנצענטרירן זיך אַרום
"צ" און "ק" און באַגלײטן די סטראָפֿע מיטן געקלאַפּער פֿון ביינער.

אין אַ אַנדער ליד, איינס פֿון די חריפֿותדיקסטע און קליגסטע אינעם גאַנצן
ציקל, רעדט זיך וידער וועגן אַ טױטן פֿרײַנד אָדער באַקאַנטן -- אַ דיכטער
-- װאָס פּרוּווט מיט אַלע כּוחות איבערצײַגן, אַז ער לעבט נאָך. ער טוט עס וי אַ
מין סוררעאַליסטישער כּישוף-מאַכער. בעת ער יאָגט "מיט זײַן גאַלאָפּ אין וויסטעניש",
ציט ער אַרױס פֿון זײַן קאַמיזעלקע אַ זייגער און לײגט אים צו צו דעם אױער
פֿונעם דיכטער -- אַ ראֵיה אַז ער עקסיסטירט אין צײַט. דערנאָך צעשנײַדט ער אַן
אַרבוז "און וי אַ בער מיט האָניק / פֿאַרכליניעט ער זיך מיט אַ רויטן װאָלקן, שוואַרצן
האָגל" -- אַ ראַיה אַז ער געהער צו דער חומרדיקער וועלט און האָט אַ חומרדיקע
הנאה. צום סוף ציט ער אַרױס דעם לעצטן באַװײַז פֿון לעבעדיקייט, װאָס איין שרײַבער

70

 
