 

דן מירון / דער קינסטלער מיט דער מאַסקע פֿון טאָגבוך

װאָס ברענגען אַרײַן אין חלום און לעגענדע די סענסועלע דימענסיעס (זען די לידער
"פֿון ביכער-טאָוולען צוויי און צוויי" ז' 146; "ערשט יעמאָלט ווען דער חלום-הונט
האָט האַרציק זיך צעבולן"זי 173; "אין הייל פֿון אליהו" זי 193).

פֿון דעסטוועגן אַנטפּלעקט זיך דווקא אין אָט די לידער דעם דיכטערס אַנט
ראָמאַנטישע נטיה צו ניכטערקייט, אָפּצוישײדן צווישן לעבעדיקע און טויטע, צו באַטאָנען
די סופֿיקײט פֿון טויט. איינס פֿון די לידער הייבט זיך אָן מיט אַן אויסרוף:

בײַ טאָג אַ לוויה, בײַ נאַכט אַ קאָנצערט
און קומען סײַ דאָרטן סײַ דאָ איז באַשערט.(ז' 148)

די ריטמישע, כּמעט טאַנצנדיקע באַװועגונג, געבויט אויף אַמפֿיכראַכישער באַטאָנונג,
זאָגט עדות אויף דעם דיכטערס דירעקטער, ניכטערער באַציָונג צו דער רעאַליטעט, ווו
ס'איז פֿאַראַן אַזאַ סמיכות צווישן די לעבעדיקע און די טויטע, און וווּ זי זענען אײנצײַטיק
אַזױ אָפּגעשײדט צווישן זיך. דער ריטמישער געבײַ פֿון דער אָנהײיב-שורה גופֿא, צעטיילט
שוין אויף אַ קלאָרן אופֿן די וועלט אויף לעבן און טויט, לוויות און קאָנצערטן, טאָג און
נאַכט, בעת די ריטמישע ענערגיע פֿון דער שורה װוײַזט אָן, אַז דער דיכטער האָט אָנגענומען
אָן טענות די דאָזיקע צעטיילונג, און אַלץ װאָס זי איז אויסן. אין אַן אַנדער ליד ווערט
פֿאַרגליכן דער מת, װאָס די ערד האָט אים נאָר װאָס צוגעדעקט, מיט אַ נאַקעטן
מענטש, װאָס די ליים "זעט אויס וי זײַן מאַנטל, וי זײַן מאַרינאַרקע" (דער פֿאַרגלײַך
איז באַטאָנט דורכן איבערראַשנדיקן גראַם קרקע/מאַרינאַרקע). דאָס איז אַ מענטש,
װאָס האָט אױסגעטאָן זײַנע קליידער און האָט פֿאַרגעסן זיי צוריק אָנצוטאָן, און אַצינד
בעט ער נאָך איין רגע צײַט, ער זאָל זיך קאָנען אָנטאָן װי עס דאַרף צו זײַן פֿאַר
דער לאַנגער נסיעה. אָבער אָט די רגע װוערט אים ניט געגעבן. די רגע האָט אים
פֿאַרראַטן און איז פֿון אים אַנטלאָפֿן:

רױטפֿיסלדיק היפּערט זי דאָ צווישן צװײַגן,

די גילדענע צװײַגן פֿון גילדענעם שװײַגן.

און צווישן די אַלע באַגלײטער, באַוויינער,

אים שענקען אַ רגע דערלויבט זיך ניט קיינער. (ז' 162)

דער סינטאַקס פֿון די צוויי לעצטע שורות לייגט אָפּ ביז ממש דער לעצטער
רגע דאָס אַנטפּלעקן דעם ביטערן אמת: ניט בלוז די רגע האָט "פֿאַרראַטן" דעם
מת, נאָר אויך זײַנע פֿרײַנד און באַװײנער, װאָס זענען אים געקומען באַגלײטן
אויף זײַן לעצטן וועג. קיין איינער "דערלויבט זיך ניט" (דער אויסדרוק באַקומט אַ
מין עקאָנאָמיש-פֿינאַנציעלן קאָליר) אים צו שענקען אַ רגע פֿון זײַן לעבן. אָט די
אַנטפּלעקונג איז אָפּגערוקט ביז צו די לעצטע ווערטער פֿון דער סטראָפֿע (וועדליק
דער דריטער שורה אין דער סטראָפֿע, האָט מען זיך נאָך געקאָנט ריכטן אויף אַ מיטגעפֿיל
מצד די באַגלײטערס און באַװויינערס). דערפֿאַר איז טאַקע דער סוף אַזױ שאַרף און
שנײַדיק. דער פּאָעט אַנטפּלעקט מיט אַ מאָל דעם גאַנצן סאַרקאַזם זײַנעם, אָבער
זײַנע ווערטער זענען ניט סתּם אַ סאַטירישע באַמערקונג וועגן דער שלעכטיקייט און

69

 
