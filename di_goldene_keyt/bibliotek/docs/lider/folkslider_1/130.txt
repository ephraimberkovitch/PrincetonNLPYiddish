63

-- ניין, כ'האָב שוין מאַרגאַריטקעס, איך האָב זיך פֿאַרגעסן...
איך זוך... דאָ ניט װײַט איז אַ קװאַל...

-- דער קװאָל איז געשלאָסן, אָן מיר בלײַבסטו דורשטיק
ביַים קוועלבעלע, טראַלאַ-לאַ-לאַן

-- איך װויל גאָר ניט טרינקען, איך זוך מיר אַ שאָטן --
די זון באַקט אַרײַן אַזױי הייס...

-- מײַנע האָר זײַנען שװאַרצער און קילער װי שאָטנס
אין וועלדעלע, טראַלאַ-לאַרלאַ...

-- = דורשטיק מײַן מיידעלע? מיד איז מײַן קליינינקע?
צי מעג מען זי נעמען בײַם האַנט?

צי מעג מען זי גלעטן? צי מעג מען זי קושן?

צי מעג מען נאָר... טראַלאַ-לאַ-לאַ...

= אָ, לאָז מיך, מע טאָר ניט, די מאַמע זאָגט, מע טאָר ניט!
מײַן מאַמע איז אַלט און בייז...

-- װוּ מאַמע? װער מאַמע? דאָ זײַנען נאָר ביימער,

נאָר ביימעלעך, טראַלאַ-לאַ-לאַ...

-- מע זעט! -- קיינער זעט ניט... -- מע הערט! -- קיינער הערט ניט...
דאָס וועלדל איז בלינד און געדיבט.

אומאָרעם מיך, זיטע!... דו זעטט, איך בין רויק,

איך קוש דיך נאָר... טראַלאַ-לאַ-לאַ..

-- דו ליבסט מיך? -- איך ליב זייך! -- דו שעמסט דיך? --איך שעם מיך...
-- אָ, ליב מיך און שעם דיך און שווייג,

און זע ווי עס מישן זיך פעך-שוואַרצע קרויזן

מיט גאָלדענע... טראַלאַ-לאַ-לאַ!...

די זון איז פֿאַרגאַנגען, דער בחור פֿאַרשװוּנדן,
און חוהלע זיצט נאָך אין װאַלד,

זי קוקט אין דער װײַט און מורמלט פֿאַרחלומט
דאָס לידעלע: טראַלאַ-לאַדלאַ...

 
