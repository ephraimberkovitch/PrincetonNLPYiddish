פֿאָרװאָרט

מיר גלייבן, אַז די לייענער און זינגער פון די לידער, וואָס גייען אַרײַן אין דער דאָזיקער אַנטאָלאָגיע,
זײַנען פֿאַראינטערעסירט צו װויסן די געשיכטע פֿון דער אונטערנעמונג, דעריבער געבן מיר דאָס
איבער גאָר בּקיצור,

אין יאָר 1979 איז צום אָפּטײל פֿון געזעלשאַפֿטלעכע באַציונגען בײַַם העברעישן אוניווערסיטעט
אין ירושלים געקומען אַן עולה פֿון לענינגהאד, אהרון װינקאָוועצקי, מיט אַ פֿאָרשלאָג אַרױסצוגעבן
אַן אַנטאָלאָגיע פֿון יידישע פֿאָלקסלידער, באַזירט אויף מאַטעריאַלן, װאָס ער האָט צונױפֿגעזאַמלט
אין רוסלאנד בּמשך פֿון אַ סך יאָרן. דער פּלאַן איז אָנגענומען געװאָרן און ט:איז געשאַפֿן געװאָרן אַ
געזעלשאַפֿטלעכער קאָמיטעט בּראש מיט עמאַ שייווער (ירושלים) און לעאָן גילדעסגיים (ניו-
יאָרק). ס'האָבן אָנטײל גענומען אין דער אַרבעט -- ס'רוב פֿרײַװיליק -- אַ פּאָר צענדליק מענטשן,
ספּעציאַליסטן אויף די געביטן פֿון ייַדישן פֿאָלקלאָר, מוזיק, ליטעראַטור, וי אויך גראַפֿיקער,
איבערזעצער, רעדאַקטאָרן און דערציער -- די אַלע זייַנען אינספּירירט געװאָרן פֿון דראַנג, אַז
באָטש אַ טייל פֿון דער פֿאָלקלאָר-ירושה פֿון אוטערגעגאַנגענעם מזרח-אייראָפּעיִשן ייִדנטום זאָל
דערגיין צום יונגן דור יידן אין גאָר דער וועלט.

די רעדאַקציע פֿון דער אָנטאָלאָגיע האָט אָפּגעהאַלטן אַ רײַ רעגולערע זיצונגען, אויף וועלבע מען
האָט דורכגעזופּט דעם צונױפֿגעזאַמלטן מאַטעריאַל און לסוף אָפּגעקליבן 340 לידער, די גרעסטע
מערהייט פון ווינקאָוועצקיס זאַמלונג, און די איבעריקע צוגעגעבן פון אַנדערע זאמלונגען,
צייטשריפֿטן, גראַמאָפֿאָן-פּלאַטעס און אַלטע כּתב-ידן.

אַבא קאָװונער, דער באַװוּסטער דיכטער אין ישראל, אַ געוועזענער פּאַרטיזאַנען-אָנפֿירער אין ליטע
בּעת דער צווייטער וועלט-מלחמה, האָט אָנגעשריבן אַ גײַסטריַכן אַרײַנפֿיר צז דער אַנטאָלאָגיע
(איבערגעזעצט אויף ענגליש דורך מאַלקאָלם לאָז און שירלי קאוּפמאן, און אויף ייִדיש-- דורך
אפרים שעדלעצקי). די פּראָזעיאיבערזעצונגען פֿון די לידער אויף ענגליש זייַנען געמאַכט געװאָרן
דורך טאָל ליבגאָט און פּראָפּי יצחק װאַלערשטײן; די העברעישע פַּראָזע-איבערזעצונגען זײיַנען פֿון
דוד ניב און טיילווייז פון דניאל עפרון און יצחק בונה. די אילוסטראציעס זיינען פון דניאלה פּאַסאַל.

די רעדאַקציע דריקט אויס איר טיפֿן דאַנק און אַנערקענונג דעם פּראָפי דב נוי און זײיַן ברודער מאיר
נוי פֿאַר זייערע װערטפֿולע עצות און אָנווייזונגען; יוסף מאַרטאֶן -- פּאַר זיין גרויסער,
פֿאַכמענערישער אַרבעט און דעם ה' לעאֶן גילדעסגיים -- 5אַר זיינע גרויסע באַמיונגען צו
פֿאַרזכערן די פֿינאַנסיעלע מיטלען פּאַר דער אונטרנעמונג ( אַ ליסטע פון די הויפט ביישטנוערס
ווערט געגעבן באַזונדער).

דער געזעלשאַפֿטלעכער קאָמיטעט און דער העברעישער אוניווערסיטעט האָפֿן, אַז אונדוער
אַנטאָלאָגיע וועט העלפֿן צו וועקן און צו שטאַרקן דעם אינטערעס צום זינגען ייִדישע פֿאָלקסלידער,
און וועט זיין א קוואַל פֿון פֿרײיד און אינספּיראַציע פֿאַר ייִדישע משפּחות אין גאָר דער וועלט, אַ
קװאַל, פֿון וועלכן עס װעלן אויך שעפן יודישע לערן-אַנשטאַלטן, שולן און בּתּייפּנטת און
פֿאַרשײדענע אָרגאַניזירטע יידישע גרופּירונגען און אינסטיטוציעט.

עמא שייווער סינו לוובטער
פֿאָרזיצערין פֿון געזעלשאַפֿטלעכן קאָמיטעט פֿאָרזיצער פֿון רעדאַקציע-קאָמיטעט
