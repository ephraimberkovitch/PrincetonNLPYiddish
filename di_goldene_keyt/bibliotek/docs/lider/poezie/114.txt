גבוה מן הפחד אשיר

ציליע דראַפּקין

מײַן מאַמע

מײַן מאַמע,
אַ צװייאו-צװאַנציקײאָריקע,

אָן אַלמנה מיט צוויי קליינינקע קינדער געבליבן,

צניעותדיק האָט זי באַשלאָסן צו קיינעם אַ װײַב מער ניט װערן.
שטיל האָבן זיך אירע טעג און יאָרן געצויגן

ווי פון אַ קאַרגן וואַקסענעם ליכט באַלויכטן.

מײַן מאַמע איז צו קיינעם אַ װײַב ניט געװאָרן,

נאָר אַלע פֿילטעגיקע,

פֿיליאָריקע, פֿילנאַכטיקע זיפֿצן

פֿון איר יונגן און ליבענדן וועזן,

פֿון איר בענקנדיק בלוט,

האָב איך מיט מײַן קינדערשן האַרצן פֿאַרנומען,

טיף אין זיך אײַנגעזאַפּט.

און מײַן מאָמעס פֿאַרבאָרגענע חייסע בענקשאַפֿט

האָט זיך, וי פֿון אָן אונטערערדישן קװאָל,

פֿרײַ אין מיר אַרײַנגעגאָסן.

איצט שפּריצט פֿון מיר אָפֿן

מיין מאַמעס הייסער, הייליקער,

טיף פֿאַרבאַהאַלטענער באָגער.
