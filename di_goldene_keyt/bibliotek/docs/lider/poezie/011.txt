וועלוול טשרנין

ואלה תולדות שירת היידיש

בספריה הלאומית בירושלים נמצא "מחזור וורמייזא" המפורסם שנכתב על קלף בשנת 1272. במחזור
מופיעה ברכה מחורזת למביא את הספר לבית כנסת. זהו למעשה שיר היידיש הראשון המוכר לנו.
שירים ביידיש בעלי אופי דתי נכתבו בימי הביניים ובתחילת העת החדשה גם לכבוד שמחות דוגמת
סדר פסח, חתונה וברית. מקצתם השתמרו עד עתה, אם כי שמות מחבריחם אינם ידועים לנו,

לצד שירים קצרים נכתבו ביידיש בתקופה הרחוקה ההיא גם פואמות של ממש. בספריית אוניברסיטת
קיימברידג' נשמר כתב"יד מגניזת קהיר שנכתב בשנת 1382. מדובר בתיאור תולדותיהם של אבות
האומה -- אברהם, יצחק ויעקב -- ביידיש ובחרוזים. הבלשנים חלוקים באשר לטבעה של הלשון שבה
נכתבו היצירות האלה: יש טוענים שזוהי יידיש קדומה -- במינות אחר "יידיש קמאית" - ואחרים
טוענים שלשונם היא גרמנית-יהודית נפרדת שנוצרה על גדות הנהר ריין ושאיננה קשורה ישירות
ליידיש הישנה, שכבר הייתה קיימת אז באזור בּוואריה ובאזורים סמוכים על גדות הדנובה, ושממנה
התפתחו כל ניביה המוכרים של היידיש. אין עוררין על כך שמבחינה ספרותית הצורות, הסוגות
והעלילות בכתב היד המוקדם הזה קשורות למסורת הספרותית של אשכנז של ימי-הביניים אשר
גכללת במונח "ספרות היידיש הישנה".

כתב היד שייך לסוגה של שירה אפית בנושאים תנ"כיים. העלילות בסוגה זו התבססו לא רק על
ספרי התנ"ך, אלא גם על אגדה ומדרש. התופעה הספרותית הזאת החלה להתפתח במאה הי"ד, ואולי
אף קודם לכן. לשון היידיש מלווה את יהודי אשכנז כאלף שנה, ומילים בודדות מיידיש קדומה אנו
מוצאים כבר בין הלעזים של רש"י. שיאה של תופעה זאת היה במאה הט"ז, כאשר יצאה לאור
שורה שלמה של ספרים השייכים לסוגת השירה בנושאים תנ"כיים. היצירה המפורסמת שבהן נקראת
"שמואל-בוך" ("ספר שמואל"), וחיא נדפסה בעיר אאוגסבורג בשנת 1544. שירת היידיש של
התקופה השתמשה בעיקר במבנה קצבי ובשיטות חריזה של שירת העם הגרמנית בת חזמן. מדי פעם
בפעם מורגשת בה גם השפעה של פיוט עברי, כולל שימוש באקרוסטיכון.

בתקופה המוקדמת ההיא בתולדות שירת היידיש התפתחה גם סוגת המשל. כתב היד הראשון של
משל ביידיש אשר הגיע לידינו מתוארך לשנת 1382. בשנת 1594 נדפס בעיר ורונה שבאיטליה אוסף
משלים ביידיש בשם "קו"בוך" (יספר פרה").

במאות הי"ז והי"ח התפתחה בשירת חיידיש סוגה של פואמות היסטוריות. ביצירות אלו תוארו בעיקר
רדיפות, גזרות וגירושים שהיו אז מנת חלקן של קהילות ישראל באירופה, מהולנד במערב ועד
אוקראינה במזרח. היצירה הראשונה המוכרת לנו בסוגה זאת היא "מגילת ווינץ" הדוזלשונית (עברית

ואלה תול

דות
