גבוה מן הפחד אשיר

שנות החמישים והשישים עלו ארצה יוצרי יידיש, בעיקר מפולין ומרומניה. בשנת 1966 עלה ארצה
אחד מגדולי חמשוררים ביידיש, איציק מאנגר (1969-1901). בשנת 1955, לאחר שנים רבות של
כתיבת שירה בעברית בלבד, חזר אורי צבי גרינברג לכתוב ולפרסם שירים ביידיש. גרינברג נמנע
מלהשתתף בכתב העת "די גאָלדענע קייט" שהיה קשור לממסד הסוציאליסטי, והעדיף לפרסם את
שיריו בעיתון התל-אביבי "לעצטע נײַעס" ("חדשות אחרונות").

בשנת 1961 חודשה הפעילות הספרותית ביידיש בברית"המועצות. השלטונות הסובייטיים התירו להוציא
לאור במוסקבה את כתב העת "סאַוועטיש היימלאַנד" ("מולדת סובייטית") בעריכת המשורר אהרן
ורגליס (1999-1918), אחד מאנשי ספרות היידיש הסובייטים המעטים שלא נאטרו בשנות הרדיפות
האנטישמיות. בסוף שנות השישים התפתח מאבקם של יהודי ברית"המועצות למען עלייה לישראל.
בין ראשי המאבק היה המשורר יוסף קרלר (2000-1918), אשר עלה ארצה בשנת 1971. אחריו עלו
המשוררים רחל בָאומבול (2000-1914), מאיר חרץ (1993-1908), הירש אושרוביץ' (1994-1908),
זיאמה טֶלֶסין (1908--1996), חיים מלטינסקי (1986-1919), מוטל סקציאר (1907--1987) ואחרים. בשנת
3 חקימו סופרי ומשוררי יידיש ירושלמים שעלו מברית"המועצות ומפולין את כתב העת "ירושלימער
אַלמאַנאַך", שערך יוסף קרלר עד יום מותו.

בשנות השישים והשבעים מצאה עצמה שירת היידיש בכל העולם במצב של דעיכה. רבים מגדוליה
היו עדיין חיים ויוצרים, אולם כוחות חדשים לא באו. את ספרות היידיש החלו להשוות עם "עיר
בה רק מתים ואיש אינו נולד". בתפוצות הלכה היידיש ונעלמה בשל מעבר גובר של בני הדורות
הצעירים לשפות הרוב הנוכרי הסובב, ואילו בישראל היא נדחקה על"ידי השפה העברית: בין השאר
באמצעות חוק מיוחד נגד יידיש שנחקק במדינת ישראל בראשית דרכה וכתוצאה מקיפוח מתמשך
של השפה, אפילו בהשוואה לשפות עולים אחרות.

למרות זאת בסוף שנות השבעים ובתחילת שנות השמונים הופיעו בשירת היידיש כמה יוצרים חדשים;
לרוב היו אלה ילידי מזרח-אירופה ותושביה. היה זה דור שנולד או לכל הפחות התחנך אחרי השואה,
ספג יידיש כשפת דיבור במשפחתו אבל לא רכש השכלה מסודרת ביידיש. בברית-המועצות הייתה
העברית מחוץ לחוק למעשה, והיידיש נותרה הכלי הלשוני היחידי לביטוי הלאומיות היהודית. בין
המשוררים שהגיעו לשירת היידיש הסובייטית בעת ההיא יש להזכיר את לב בֶרינסקי (יליד 1939,
החל את הקריירה הספרותית שלו כמשורר רוסי), זיסי וייצמן (יליד 1946), מיכאל פלזנבאום (יליד
1), פליקס חיימוביץ' (יליד 1948, כותב שירה גם בבלארוסית), משה למסטר (יליד 1946) וגם
כותב שורות אלו (יליד 1958). מקום מיוחד בתולדות ספרותנו תופס "גר הצדק" של שירת חיידיש
אלכסנדר בלואוסוב (2004-1948), רוסי אתני לפי מוצאו שלמד יידיש והפך לדמות בולטת בשירה
זאת. בתחילת שנות התשעים עלו כולם לישראל (מלבד פליקס חיימוביץ'). בשנות התשעים יצא לאור
בתל"אביב כתב העת הספרותי "נײַע וועגן" ("דרכים חדשות") בהשתתפותם.
