גבוה מן הפחד אשיר

אגא מארגאלין

סש
5

אַנאַ מאַרגאָלין

אַנטראַקט

דאָס איידעלע געוועב פון קלוגן שמועס,
ווי שפינוועבס דורכגעציטערט פון אַ ווינט,
האָט פּלוצעם זיך צעריסן.

זיך װונדערנדיק, געלאָסן שמייכלענדיק,
האָט זי דורך דעם שווער רוישנדיקן שװײַגן
דערפֿילט אים,

וי מען פֿילט אין שלאָף אַ מאָל אַ װאָלף:
מיט אוֹיגן גאָלדענע, פֿאַרלאָפֿענע,

ריפּן אײַנגעצױגענע,

לאַפּעס שטײַף געבויגענע,

אין רינגען שווינדלענדע זיך דרייענדיק
אַלץ ענגער אַרום איר,

זיך װונדערנדיק, געלאָסן שמייכלענדיק,
מיט עקל און מיט זיסן שוידער

האָט זי דערפֿילט דעם טעם פֿון װעלפֿיש בלוט
צווישן די ציין.

און האָט זיך לאַנגזאָם אײַנגעבױגן,

געוויזן אים דעם הייסן, דעם פֿאַרחלשטן
װײַסל פון די אויגן,

אַזױ זיך לאַנגזאַם אײַנגעבױגן

און אויפגעקליבן

די פֿײַן געשניצטע ווערטער פֿון דעם קילן שמועס.
