גבוה מן הפחד אשיר

מאני ליב

84

מאַני לייב
די װאָס קומען נאָך אונדז

די פּאָעטן װאָס קומען נאָך אונדז -- יונגע פֿערדלעך אָן צוימען
אויף די פֿרײלעכע טאָלן. די עקן פֿאַרשװאַרצט אין די בלויען,
בלוט און מילך אין די אויגן, וואָס בליצן אַריבער די רוימען,

און דער דימענט אין שטויב בליצט שאַרף אונטער זייערע קלויען.

און מיר זײַנען שקאַפּעס אין זומער. באַלאָדענע שלעפּן מיר װײַטער
ריינעם גאָלד, געלן קאָרן פֿון שװואַרצערד צום שאָטן פֿון שײַער,
און אין נעכט פֿון פֿאַרצערטע לבֿנות, אין שאָטנס פֿון זוניקן פֿײַער,
זוכן זייערע ליפּלעך די בלוימילך פֿון אונדזערע אײַטערס.
