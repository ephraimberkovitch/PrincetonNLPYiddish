גבוה מן הפחד אשיר

יוסף ראלניק

206

מײַן גאָט, אַ יתום פֿון גאַס

איך האָב מײַן גאָט, אַ יתום פֿון גאַס,

אין הויז צו זיך אַרײַנגענומען.

איך האָב אים געהאָדעוועט אויף מײַן צער
און ווי אַ קלייד אים געגעבן מטן נאַמען.

פֿון אַלע קינדער אין מײַן שטוב

איז ער מיר טײַערער געװאָרן.

נאָר וי אַ געחלומטער גאָלדענער רונג
ווערט ער אָפֿט פֿון מיר פֿאָרלאָרן,

און װאָכן און חדשים לאַנג --

איך קען אים ניט געפינען.

איך וואָלט אים גערופן פון עק וועלט,
גייט זיין נאָמען אָרויס פון זינען.

אין יענע טעג איז לעבן ניט ליב,

הימל ניט חויך, זון ניט טײַער,

אין שטוב איז טיש און בעט ניט זיס

און אויסגעברענט אױפֿן טאָק דער פֿײַער,

נאָר ווען הימלען פֿאַלן שוין צונויף

און ביז טויט ווערט קראָנק די נשמה,
באַװײַזט ער זיך פּלוצלינג אויף מיין שוועל
וי אַ צוגעשיקטע נחמה.

ווערט ווידער היימלעך אין מײַן שטוב,

קינד און מאַמע זײַנען צוזאַמען

טרערן און פרייד, עס איז שווער צו דערגיין,
ווער איז קינד און ווער איז מאָמע.
