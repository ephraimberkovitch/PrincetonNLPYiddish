גבו

; מן הפחד אשיר

משה-ליב האלפערן

שי
-

משה-לייב האַלפּערן
זלאָטשאָװ, מײַן היים

א, זלאָטשאָוו, דו, מײַן היים, מײַן שטאָט

מיט דײַן קלױסטערשפּיץ און שול און באָד,
און מיט דײַנע זיצערקעס אױפֿן מאַרק,

און מיט דײַנע ייַדעלעך, װאָס רײַסן זיך אָפּ

ווי הינט אויף דעם פויער וואָס קומט אַראָפּ
מיט אַ קוישל אייער פון סאָסאָווער באַרג -
וי דאָס לעבן אין פֿרילינג װאַכט אויף אין מיר
מײַן אָרעם ביסל בענקשאַפֿט צו דיר, -

מײַן היים, מײַן זלאָטשאָו.

נאָר אַז איך דערמאָן זיך פֿאַרבענקטערהײט
אָן דעם נגיד ראַפּעפּאָרט, װי ער גייט

מיט זײַן גראָבן בויך אין שול אַרײַן,

און אָן שאַיע היללס, דעם פֿרומאַק,

װאָס װאָלט וי אַ חזיר אין אַ זאַק
פֿאַרקױפֿט אַפֿילו די זון מיט איר שײַן --
איז דאָס גענוג עס זאָל אויסגיין אין מיר,
אַזױ וי אַ ליכט, מײַן בענקשאַפֿט צו דיר, --
מײַן היים, מײַן זלאָטשאָו.
