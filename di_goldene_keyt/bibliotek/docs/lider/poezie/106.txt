און דאָס איז זי, מײַן זאָרג

און דאָס איז זי, די זאָרג, װאָס כ'האָב פֿאַרבאָרגן,
װײַל זיך אַלײן כ'בין ענטפֿערן ניט גרייט,

צי וועט מען אין מיין ליד דערקענען מאָרגן

מײַן גרויסן הײַנט מיט אָלע זײַנע זאָרגן

און מיט זײַן קאָרג אַרױסגעזאָגטער פֿרײד.

קאָן זײַן, אַז בלײַבן װעט מען שטיין פֿאַרװוּנדערט:
אַ מענטש האָט אַזאַ לעבן אָפּגעלעבט,

און קוים אין אים דערקענסטו זײַן יאָרהונדערט,
ווי יעדער טאָג איז ווערט געווען באָזונדער

צו ווערן אין געזאַנגען אײַנגעװעבט.

נאָר אפֿשר, טראַכט איך, לעב איך גאָר אין טעות
און כ'פּײַניק מיך אַלײן אומזיסט-אומנישט:

װײַל וי אין טונקלקייט אויך טאָגליכט דאָ איז,
אַזױ איז אין מײַן ליד די צײַט פֿאַרמישט.

און אויב ניט הײַנט, איז מיט אַ מאָרגן װײַטער,

ווען ס'וועט דער טאָג זיין הויך און אויסגעלייטערט, -
וועט אויך מיין ליד זיך אָנען אומגעריכט

מיט שאַרפן צייטצייכן אויפן געזיכט.

גבוה מן הפחד אשיר

19

שמואל האלקין

16
