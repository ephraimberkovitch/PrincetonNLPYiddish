גבוה מן הפחד אשיר

יל פרץ

שטן, ביסט געפלעפט!

ער האָט ליב אַ בלאָט גמרא,
ער האָט חשק צו אַ סבֿרא,
"שור שנגח את הפרה",
דאָס איז זײַן געשעפֿט!

א

געלעבט האָבן דעמאָלט
נאָך ד'אָלטע בעלי"בתים
מיט מעשענע ברילן
און זילבערנע בתים.

גאָלד די עטרות

און אײַזן די מוחות...
אַנדערע יאָר,

גאָר אַנדערע כּוחות:

פֿול ס'בית-המדרש

און טאַקע מיט קעפּ!

מע לערנט נאָך אין פּאָליש,
מע לערנט אויף די טרעפ.

עס ווערט נישט פֿאַר חצות
קיין ליכטל פֿאַרלאָשן;

און פראַָזשבעס צו רענדלעך
אוֹן תּורה מיט גראָשף

און דעמאָלט האָט מאָניש
אָלס עילוי געשמט;

די גרעסטע רבנים,

פֿון װײַט, פֿון דער פֿרעמד:
דער פּטיש פֿון לאַשטשעװ,
דער סיני פֿון קאָזיץ,

דער מאיר הגדול

פֿון קליין מאָזעלבאָזיץ,

זיי קומען אומישנע
פֿאַרהערן דעם עילוי,
און טאַנצן פֿאַר שׂימחה:
"התחלתא דגאולה".

- "ווויל איז דעם טאַטן, װאָס ר'האָט אַזאַ זון,
ווויל איז דער מאַמען, וואָס וועט אים דערציען,
װויל איז דעם דור, װאָס אים פֿאַרמאָגט!

אין משיחס צייטן ווערט אַזױנס געבוירן!

אָ, ירושלים, עפן דיינע טויערן!" -

דאָס האָבן אַלע רבנים געזאָגט!

אױפֿן באַרג אַררט,

אױפֿן הויכן באַרג,

װאָס טראָגט דעם אײביקן
שניי אױפֿן קאַרק,
