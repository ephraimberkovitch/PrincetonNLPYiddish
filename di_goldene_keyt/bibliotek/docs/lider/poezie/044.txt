גבוה מן הפ

ד

אשיר חייםינחמן ביאליק

=
ו

ברייטער, ברייטער און צעשפרייטער
זאָל זיך דרייען אײַער ראָד -
ברייט, װי טײַכן, פֿליסט גאָטס נחת,
העכער הײַזער גאָטס גענאָד!

יאָ, עס רינט פֿון באָרד און פאות,

יאָ, מע װאַרגט זיך אַזש פֿאַר גליק! -
טאַנצט זשע, ברידער, האָפּײַ; שטאַרקער!
און דאָס אייגענע צוריק!

נישט איין טראָפן צו דערקוויקן
אויסגעטריקנט, ווי אַ קוואֶל -

װאָס זשע שמאַכט איר: - נעמט דעם בעכער
גיסט אים אָן מיט גרינער גאַל,

אויסגעזופט - און נישט פֿאַרקרימט זיך,
נישט קיין ציטער אין די הענט!

זאֶל אַ קרענק דער שונא וויסן,

װאָס אין האַרצן בראָט און ברענט,

העכער, העכער הייבט דעם בעכער,
חי-געלעבט! און חיגעקװעלט!

אויף צעפוקעניש די שונאים,

אויף צודלהכעיס גאָר דער װעלט!

נישט קיין אמת, נישט קיין יושר,
נישט קיין רחמים, נישט קיין דין -

נו, איז װאָס? דאָס רעדל דרייט זיך
אָן אַ ציל און אָן אַ זין.

כאַפּט זשע, זײַט אין ראָד אַ רעדל,
מישט זיך אויס און דרייט זיך נאָך,
אָפּ פֿון וועג זאָל יעדער גרענעץ,
אָפּ פֿון האָלדז זאָל יעדער יאָך!

הפקר, הפקר, אַלץ איז הפֿקר,

ווי ס'איז הפֿקר אונדזער בלוט!

א כפרה הונדערט וועלטן

פֿאַר איין שעה פֿון דרייסט און מוט!

1913
