גבוה מן הפחד אשיר

חייםינחמן ביאליק

א
שא

אַ פֿרײלעכס

ניט גענאַשט פֿון עולם-הזה,

עולם-הבא אויך נאָך גאָנץ --

וואָס זשע פעלט אייך? - האַנט אויף אַקסל -
און זאָל פֿלאַקערן אַ טאַנץ!

זאָלן שווינדלען פֿאַר די אויגן

פֿיס און פּיאַטעס הויך און שטאַרק,
פֿונקען זאָלן פון שטיינער שפריצן,
אָנצינדן זאָל זיך דער מאַרך!

װו אַ טראָפּן גאַל פֿאַרבאָרגן,

וו אַ וויי און וו אַּ ונד -
אױסגעטאַנצט מוז דאָס הײַנט װוערן
ביז צום סוף אוֹן ביז צום גרונט!

נישט דערעסן, נישט דערשלאָפֿן,
נישט דעראַרט און נישט דערלעבט -
װאָס זשע זאָגט איר? -- וי די אָדלערס
הייבט זיך פלוצעם אויף און שוועבט!

איבער גאַנצע בערג פון צרות,
איבער ימים נויט און פּײַן,

טראָגט זיך מיט פֿאַרמאַכטע אויגן -
און זאָל זײַן דאָרט, װאָס ס'זאָל זײַן!

איין מאָל לעבט מען, איין מאָל שטאַרבט מען,
איין מאָל קומט מען אָפּ דעם טאָנץ --

טאַנצט זשע ברידער! גאָט לכּבֿוד

פֿלעכט אַ לעבעדיקן קראַנץ!

נישט קיין טאַטן, נישט קיין מאַמען,
נישט קיין גואל, נישט קיין פריינד,
װאָס זשע װאָרט איר? -- כּל-ישׂראל,
אַלע זײַנען ברידער הײַנט!

אַלע, אַלע אײַנגעשלאָסן

אין איין גרויסן פֿעסטן רונג,
אײַנגעפֿלאָכטן בערד און לאָקן,
שיך און זאָקן, אַלט און יונג.

און אֶן אויפהער זאֶל זיך ציען,
זאָל זיך שלענגלען אײַער ראָד,
פון דעם הקדש ביזן ביתדעולם,
פֿון דעם שולהויף ביז דער באָד.

נישט קיין ברויט און נישט קיין חלה,
נישט קיין פלייש און נישט קיין פיש

װאָס זשע זיצט איר? -- פֿרײלעך, ברידער!
כאַפּט אַ טאַנץ אָרום דעם טיש!
