גבוה מן הפחד אשיר

חים גראדע

5
כ

דער וואַסער-פירער מיטן שטריק אויף זיינע קליידער,
"גוטזמאָרגן" - קען ער נאָר אַרויסשטאַמלען, דער תּם,
און אויך דאָס קינד, דערהרגעט אין דער נאַכט פֿון סדר,
איך נעם אויף מיינע הענט דעם קרבן פון עלילת-דם:

- קומט, עס וועט אונדו דער אוקינוס ניט פֿאַרשװענקען,
מיר וועלן צווישן כוואַליעס גיין, ווי צווישן קברים, -
דער דיכטער האָט אַ וועלט באַשאַפֿן דורך זײַן בענקען,
און וי אַ קעניג אַ פֿאַרטריבענער -- געשטאָרבן אָרעם.

דער האָדסאָן לעקט ניוײאָרק מיט טויזנט צינגער,

און איך, פֿאַרפּלאָנטערט אין דער נאָכט ווי אין פאַרצוימונגען פון דראָט -
ווו זאֶל איך זוכן אין מיליאָנעךְשטאָט דעם זינגער?

נאָר מיט אַ מאָל לעשט אויס אַ װאָלקנהאַנט די שטאָט,

און װי אַ טשערעדע פֿון ברונעט נעמען שטילער גיין די כװאַליעס,

אין אַ לבנחדיקער שויב לויכט אויף א קאָפּ,

דער בלויער ליכטשײַן רינט פֿון זײַנע אַקסל ווי אַ טלית,

ער בייגט זיך דורך דעם שמאָלן פֿענצטערל אַראָפֿ,

און שטרעקט מיר אויס אַ בוך מיט סופֿר-טינט געשריב,

אַ בוך, געשמידט אין זילבער, שווער און גרויס:

"שרײַב! אין פּינקס איז נאָך אָרט געבליבן", -

דער קאָפּ פֿאַרשװינדט און די לבֿנה לעשט זיך אויס.

און וויסט ווערט אַרום מיר, אויך די באַגלײטער זײַנען שוין ניטאָ מער,
אָ, יעהאָווין, וווהין זאֶל איך איצט גיין, וווהין?

דער ווינט טראָגט אין דער פינצטערניש אַוועק מײַן יאָמער,

אָ, יצהאָווין, אָ, יעהאָווין..-

צום 10טן יאָרצײַט פֿון יהזאשן

137
