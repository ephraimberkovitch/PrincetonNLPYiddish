גבוה מן הפחד אשיר

שיקע דריז

200

צו מײַן קינד

בײַם שװאַרצן ים
האָט מיר דערציילט

די װײַסע מעווע,

װאָס שוועבט אין לופט,
אַז דער ים אַליין

איז מיר מקנא

מיט מײַן גילזן פֿישעלע,
װאָס ליגט און שלאָפֿט.
בײַם שװאַרצן ים

עס גרינען סעדער

און בלומען פּרעכטיקע
דאָרט וואַקסן אויס,

נאָר יעדעס בלעטל

איז מיר מקנא,

װאָס ס'װאַקסט בײַ מיר
אַזאַ מין רויז,

בײַם שװאַרצן ים

פֿיל קלאָרע קװאַלן,

נאָר מיר האָט אײַנגערוימט
בסוד דער ווינט,

אַז ס'איז ניטאָ

אַזאַ מין קוועלכל,

װאָס פּלאַפּלט פֿרײלעכער,
װי דו, מײַן קינד!

1964
