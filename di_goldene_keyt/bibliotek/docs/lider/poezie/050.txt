גבוה מן הפחד אשיר

דוד עדעלשטאדט

-
כ

די צוואה

אָ, גוטע פֿרײַנד! ווען איך װעל שטאַרבן,
טראָגט צו מײַן קבֿר אונדזער פֿאָן,

די פֿרײַע פֿאָן מיט רויטע פֿאַרב,
באַשפריצט מיט בלוט פון אַרבעטסמאן.

און דאָרט אונטער דעם באַנער רויטן
זינגט מיר אַ ליד, מײַן פֿרײַעס ליד,

מײַן ליד "אין קאַמף", װאָס קלינגט װוי קייטן --
פֿון דעם פֿאַרשקלאַפֿטן קריסט און ייִד,

אויך אין מײַן קבֿר װעל איך הערן

מײַן פֿרײַעס ליד, מײַן שטורעמליד,
אויך דאָרט וועל איך פֿאַרגיסן טרערן
פֿאַר דעם פֿאַרשקלאַפֿטן קריסט און ייָד!

און ווען איך הער די שווערדן קלינגען
אין לעצטן קאָמף פון בלוט און שמאָרץ -
צום פֿאָלק װעל איך פון קבר זינגען

און װעל באַגײַסטערן זײַן האַרץ.
