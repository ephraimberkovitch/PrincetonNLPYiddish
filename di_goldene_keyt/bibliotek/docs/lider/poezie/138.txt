גבוה מן הפחד אשיר

יהואש

דודס האַרף

ווען די וועלט איז אין חלום פֿאַרזונקען,

ווען סישפּאַלט איבער העלפֿט זיך די נאַכט,
שטייט אויף פֿון געלעגער דער קעניג,

זײַן הײיליקע האַרפֿע דערװאַכט..,

מע זעט ניט קיין פינגער וואָס שפילן:
עס גיסט זיך מעלאָדיש אַ קלאַנג,
און וועקט אין דער ברוסט פונעם מלך

די סטרונעס פֿון זיסן געזאַנג...

דורכן פֿענצטער פֿון פּאַלאַץ באַקיקט ער,
די שטילע באַשטערנטע וועלט,

פֿאַרגעסט אין זײַן טראָן און זײַן צעפּטער,
מיט נײַע געפֿילן באַזעלט.

עס מאָלט זיך אים אויס פֿאַר די אויג,
אַ גרינע און רויקע פעלד,

און ער איז אַ פּאַסטעך פֿון שעפּסן,
זײַן איינציקער פּאַלאַץ - אַ צעלט...

זײַן איינציקער צעפּטער - אַ פֿײַפֿל
געשניטן פֿון צעדערןהאָלץ,

זײַן אײנציק עשירות אויף דער וועלט,
דעם דיכטערס באַגײַסטערטער שטאָלץ...

דאַן זינגט ער צום טאַקט פֿון דער האַרפֿע,
און דיכטעט אַ מיזמור-געבעט,

דער גרנידגרויער קעניג פון יהודה,
איז ווידער אַ יונגער פּאָעט.
