גבוה מן הפחד אשיר

נחום יוד

נחום יוד
ערב-שבת אין פֿעלד

אַ וונדערלעכע שטילקייט,

ווי זעליקייט,

הילט אײַן די בערג און טאָלן

אין לויטערקייט פֿון בין-השמשות.

און רויק פֿיטערן זיך רינדער לעבן װאַלד,
און שעפסעלעך אויף בערג,

ווי אינדן צווישן בייטן בשמים.

און ערגעץ הויערן די וויזלטירן,

און דער סמבטיון רוט.

עס רוט די ערד אין אָוונטשיין פון חימל;
עס רוט די גאַנצע וועלט
ווי אין אַן אויסטערלישן חלום.

און קראַנק איז מײַן נשמה נאָך דײַן ליבשאַפֿט, גאָט
און װײַט אַהינטער װאַלד,

אַהינטער אַלע בערג און װאַסערן -

דאָס סודותדיקע לאַנד,

אַן אומבאַקאַנטע און אַ נאָענטע,
דאָס לאַנד פֿון ליכטיקייט און רו און פרידן.
