גבוה מן הפחד אשיר

יהואש

134

ווי ווייסע בלומען,

ווּ טויט און לעבן פרוכפערן איינאָנדער

איז ליבשאַפֿט אָן אַ ברעג -

לאָמיך אין דײַן אוער זײַן,

און הערן דאָס געזאַנג פֿון ליבשאַפֿט,

אין דעם פֿאַלן פֿון די בלעטער,

אין דעם פוילן פון די שטאַמען,

אין דעם הונגעריקן גראָבן פון דעם בלינדן קראָט,
אין דעם ווייגעשריי פון דער צעפליקטער שוואָלב,
אין די גרינע אויגן פון דער מידבר-שלאַנג,

אין דעם טיגערס ציינער בײַם פֿאַרצוקן,

אין דעם מעסער פֿריש פֿון ברודערמאָרד...

בודא,
לעש אויס מיין פונק,

און וויקל מיך אין דיינע פינצטערנישן,
צעברעך דאָס קליין געפֿעס,

און לאָז דעם טראָנק צערינען

אין דיינע פולע טייכן...

בודאַ,

דו ביסט אין מיין בלוט, און דיר איז ענג
מאַך אויף דיין תפיסה, בודאַ,

און שפרינג אָרויס...

לעש מיך אויס, און טרינק מײַן זעל אַרײַן
אין דײַנע פֿינצטערנישן...
