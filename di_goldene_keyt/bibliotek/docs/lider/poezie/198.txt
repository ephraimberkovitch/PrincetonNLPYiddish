אַרײַן איז אין וועמען אַ גילגול? - די נאַכט

דרייט פּלוצלינג אַלץ איבער, קערט איבער די שעהען;
כ'פֿאַל צו מיט אַ מאָל, וי אויף ס'נײַ אױפֿגעװאַבט,
צום ראַנד פֿון פֿאַרטאָג װאָס לויכט אויף מיט חזיון.

ווי איינער װאָס גייט דורך דעם גיהנום אַלײן

און פּאַלט צו צום ליכטוועג וואָס פירט צום גן-עדן,
אַזױ פֿאַל איך צו, נאָך שאַקאַלן-געװײן,

צו ערבֿ-טאָג מילדקייט, װאָס טוט אַזױ ריידן;

געטרייסט זײַ, געטרייסט, ניט אין ליאַרעם איז גאָט,
נאָך מערער איז גאָט ניט פֿאַראַן אין געווויען;
נאָך טריט פֿון שאַקאָל הער אַן אַנדער מין טראָט, -
דעם טראָט פֿון דעם נבֿיא, פֿון שטילקייט-חזיון.

אָט דאָ אױפֿן כּרמל איז לאַנג שוין געשען --

נאָך אױפֿרײַס פֿון שטורעמס, נאָך רעשיקער ווילדקייט,
האָט נבֿיא אליחו גאָטס אמת דערזען

אין קול-דממה-דקה -- אין דין"דינער שטילקייט.

איך נעם אויף דעם אמת, איך נעם אויף די טרייסט
אין װײַס-בלױען אָנקום פֿון ערבֿ-טאָג שטראָלן,
כ'בין טועם דעם טעם וואָס עס מיינט זײַן דערלייזט
פון קראָנקן צערייצטן געוווי פֿון שאַקאַלן,

חיפת, 1957
