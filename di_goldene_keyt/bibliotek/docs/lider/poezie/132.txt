גבוה מן הפחד אשיר

יהואש

יהואש

אַ בודאַיגעבעט

בודאַ,

גרויס דײַן האַרץ און טיף

וי הונדערט ימען,

רויק װי דער שניי פֿון הימאַלאַיאַ

אין דעם װײַסן מאָרגן --

טרינק אַרײַן מײַן זעל,

ווי די ערד טרינקט איין

אַ שפּרענקל טוי געבליבן פֿון דער נאָכט,
ווי די זון זויגט איין

אַ הײַטל נעפּל אױפֿן גאַנגעסטײַך,

ווי די פולע נאָכט פֿאַרשלינגט

דעם שאָטן פון א שמעטערלינג...
לאָמיך שלומערן אין דיר,

ווי אַ בלינדער זוימען שלומערט

אין דער וואַר'מער בייט,

און שפירן בלינדערהייט,

ווי אלע וועלטן צוקן דורך דיין האָרץ...

בודאַ,
טונקל רוישט צו מיר דער װאַלד,
װוּ שטערן פֿאַלן אין דער נאַכט,
און שפּראָצן אויף באַגינען
