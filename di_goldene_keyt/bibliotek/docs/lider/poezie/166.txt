גבוה מן הפחד אשיר

מלך ראויטש

166

קריאת-שמע

עס איז דאָ אַזאַ טרויער,
וואָס איז טיפער ווי דאָס וויינען -

עס איז דאָ אַזאַ צער
געזאַלצענער ווי די טרערן -

עס איז דאָ אָזאָ איינזאַמקײט,
װאָס איז איינזאָמער ווי דער

טויט -

עס איז דאָ אַזְאָ ייאוש

מער מוראדיק, ווי די רגע פון דערטרונקען ווערן -
און דער טרויער,

דער צער,

די איינזאָמקייט,

דער ייָאוש --

קומען יעדע נאַכט צו מיר, קומען אַלע פֿיר

און שטעלן אַרום מײַן געלעגער שטום:

מימיני דער טרויער,

משמאלי דער צער,

מלפני די איינזאַמקייט,

ומאחורי דער ייאוש -

ועל ראשי די פֿינצטערע שכינה = = -

און אַ מראה אַנטקטגן מיין צוקאָפנס;

דײַן פּנים -- ברודער מענטש --

דער זעלבער -

וי נעכטן -- הײַגט,

וי מאָרגן -- הײַנט,

וי הײַנט -- הײַנט -

און דעמאָלט הייב איך אויף מיינע אויגן

צו דער פינצטערער שכינה,

און מיט טרויער, ווי דאָס וויינען טיפער,

מיט צער, ווי די טרערן געזאַלצן מער,

מיט ייאוש, מוראדיק ווי דאָס דערטרונקען ווערן,
מיט איינזאַמקייט - איינזאַמער ווי דער טויט -
זאָג איך קריאת"שמע:

טרויער,

צער,

איינזאַמקײט,

ייאוש,

זײַט צו מיר גוט,

כאָטש אַ שעה אין דער נאַכט,

כאָטש אַ מינוט -

און זיי זענען געווען צו מיר גוט,

און איך האָב זיך דערטראַכט

צום זינען פֿון אַבסאָלוט

און אַבסאָלוטער נאַכט;

ששש -

נאָוועמבער 1961
