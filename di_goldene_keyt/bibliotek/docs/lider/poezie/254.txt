גבוה מן הפחד אשיר

יוסף פאפיערניקאט

פייערלעכער טרויער

אויסגעזונגען שוין דעם גרינסטן פרילינג,
אויסגערויכערט שוין דעם בלאָסטן חלום, --
לעב איך דורך דעם פייערלעכסטן טרויער:
האַרבסט,

זיצן טעג מיט מיר אויף שוועלן גאָלדענע,

און סיזיצן נעכט מיט מיר אויף שוועלן זילבערנע,

און רעדן אַלטע קלוגע רייד צו מיר,

פֿון װאָס עס טריפֿט מיט קילן שטאָרקן װײַן:

עס איז דער אויפגאַנג ביךהשמשותדיק,

און אָלץ, וואָס קומט, איז נְאֶר אויף דורכצוגיין

און אַלץ, װאָס גייט אַװעק, איז שיין און נאָגט פֿון װײַט,
און סיצינדט אַ ליכט זיך אָן -

ווען סילעשט א ליכט זיך אויס...

טרייסטן טעג און נעכט מיך אֶט אַזױ,
און ס'פֿאָלן רייד, װי בלעטער פֿונעם בוים,
און לייגן זיך אַװעק פֿאַר מײַגע פֿיס,

און שטאַרבן מיט אַ שטראַלנדיקן טויט.

אויסגעזונגען שוין דעם גרינסטן פֿרילינג,
אויסגערויכערט שוין דעם בלאָסטן חלום, --
לעב איך דורך דעם פייערלעכסטן טרויער:
האַרבסט,
