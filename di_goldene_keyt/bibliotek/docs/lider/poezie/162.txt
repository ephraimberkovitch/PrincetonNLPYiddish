גבוה מן הפחד אשיר

לך

ראויטש

162

מלך ראַװיטש

אַז אויך יאַפּאַן איז אַרײַן אין דער מלחמה
בין איך אַ טאָג לאַנג פּשוט משוגע געוועזן

און אָט דאָס געשריבן:

איך, מלך ראָװיטש, אַ שאָטן פֿון אַ קאָסמישן עלעקטראָן אָדער אַטאָם,
האַלט הײַנט דעם אוניווערס אין מײַנע הענט -- האַמלעט מיטן שאַרבן --
הײַנט מוז איך אָננעמען אַ באַשלוס וועגן װעלט, גאָט, לעבן און שטאַרבן.

איך, מלך ראַװיטש, אַ שאָטן פֿון אַן עלעקטראָן אין קאָסמאָס, האָב זיך דערטראַכט,
אַז איך בין שטאַרקער און גרעסער פֿון אַלע װעלטן, דער גיבור פֿון די גיבורים,
װײַל אין מיר קומען אַלע וועלטן אויף -- מיט מיר ווערן זי פֿאַרלױרן,

מײַנע אַרמײען זענען גוט באַװאָפֿנט: אַ פֿענצטער אױפֿן דריטן שטאָק,
אַ טוץ ראַזיר-מעסערלעך, אַ שלייף געזונטע שטריק, כ'פּאַק מיט זי מײַנע װאַנדער-װאַליזעס.
ציטער גאָט, שרעק זיך וועלט, כ'װאָרן דיך, כ'בין אין מיטן שטורעם פון אַ קריזיס.

מיר געהערט די וועלט, זאַסיע" אייך אַלעמען, מיר דער זומער, ווינטער, ים און ערד,
מיר די לבֿנה, מיר די פּלאַנעטן, זון, שטערן און אַלע קאָסמישע סיסטעמען,
מיר געהערן זיי - כאָטש איך מיאוס זיך פשוט זיי אין מײַנע הענט צו נעמען.

אַזױ איז די נאַטור פֿון מלך ראַװיטש, דעם האַר פֿון דער וועלט, ר'האָט דאָס נעמען פֿײַנט,
אָבער אומענדלעך שטאַרק איז ער, שטאַרקער פֿון גאָט, ווען ס'קומט צום געבן,
שטאַרקער װי גאָט, שטאָרקער װי טוט אין טױט, כאָטש נאָר אַ שאָטן עלעקטראָנישער אין לעבן.

* זאָסיע - מיט דעם אָ װאָרט טרײַבט מען אַװעק אַ הונט
