גבוה מן הפחד אשיר

ואלה תולדות

₪

שם הגנאי נתן לקבוצה המרדנית הפילוסוף היהודי הנודע הלל צייטלין, שערך בתקופה זו את העיתון
הוורשאי "דער מאַמענט". חמשוררים הצעירים קיבלו את הכינוי בגאווה והפכו אותו לשם האלמנך
שלהם (יצאו לאור שני כרכים בעריכת פרץ מרקיש; את האיורים לכרך השני שיצא לאור בפריז אייר
מארק שאגאל). חברי הקבוצה פרסמו את יצירותיהם גם בכתב העת "אַלבאַטראָס" שערך אורי צבי
גרינברג (יצאו לאור שלושה גיליונות). למוניטין רב זכו בעת ההיא ספרי השירה של שלושת מנהיגי
הקבוצה: "נאַקעטע לידער" ("שירים ערומים", 1921) מאת מלך ראוויטש, "מעפיסטא" ("מפיסטו",
2) מאת אורי צבי גרינברג ו"די קופע'' ("הערמה", 1922) מאת פרץ מרקיש.

הקבוצה הספרותית "אין זיך", שפירושו "בתוך עצמןנזו", הוקמה בשנת 1919 בניו"יורק עליידי יעקב
גלאטשטיין, אהרן גלאנץ"ליילס ונחום ברוך מינקוב. אליהם הצטרפו משוררים אחרים שהתנגדו
לסימבוליזם. בשנת 1920 ייסדה הקבוצה כתב עת ספרותי בשם "אין זיך" שיצא לאור לסירוגין
עד שנת 1940. האינזיכיסטים הכריזו שאינטרוספקציה (בחינה עצמית) היא נקודת ההתחלה של
היצירה. לפי שיטתם על המשורר לבטא את השתקפות המציאות החיצונית שהוא רואה בתוך עצמו;
כל עלילה וכל מוטיב יכולים להיות חומר לשירה. חברי הקבוצה הרבו להשתמש בחריזה חופשית
ובניאולוגיזמים,

כדאי להזכיר גם את קבוצת "שטראָם" ("זרם"), שנקראה כשם כתב העת אשר יצא לאור במוסקבה
בשנים 1924-1922. אנשי "שטראָם" הוסיפו לפתח את השירה הסימבוליסטית. הם התנגדו לרעיונות
השירה "הפרולטרית" שזכו אז לתמיכה מצד השלטונות של רוסיה הבולשביקית. המשוררים הבולטים
שבהם היו דוד הופשטיין ואהרן קושנירוב. במובן מסוים חייתה קבוצת "שטראִם" המשך של "קבוצת
קייב", אשר פעלה בשנים 1921-1908. בקבוצה ההיא היו חברים בתקופות שונות בין השאר לייב
קוויטקו (1952-1890), פרץ מרקיש, אשר שוורצמן, משה קולבק (1937-1896), שמואל הלקין
(1960-1897), קדיה מולודובסקי (1974-1894) וליפה רזניק (1944-1890).

בשנות העשרים של המאה העשרים הסתיים תהליך היצירה של שתי תת-ספרויות - הספרות העברית
וספרות היידיש נפרדו כמעט לגמרי מספרות עם ישראל הרב"לשונית: תופעת הדו"לשוניות עברית-
יידיש ביצירת סופרים יהודים נעלמה למעשה. הספרות העברית (ובכלל זה השירה העברית) עזבה
את הגולה והתרכזה בארץ-ישראל. השינוי הורגש אצל יוצרים מסוימים; כאן בראש ובראשונה ראוי
להזכיר את אורי צבי גרינברג. בדצמבר 1923 עלה גרינברג ארצה ומאז הפכה העברית - שהייתה
עד אז משנית ביצירתו - לשפת יצירתו העיקרית ובשנים מסוימות אף היחידה.

גדולי ספרות היידיש לא מצאו את מקומם ביישוב העברי המתחדש בארץיישראל. בשנת 1925
עלה ארצה דוד הופשטיין והתיישב בתל-אביב. הוא התחיל לכתוב ולפרסם שירים בעברית (במקביל
ליידיש), אבל אחרי שנה וחצי ירד מן הארץ לברית"המועצות. רוב משוררי היידיש אף לא ניסו
להשתקע בארץ, אף על פי שאחדים מהם ביקרו בה בשנות העשרים והשלושים ואף כתבו עליה
