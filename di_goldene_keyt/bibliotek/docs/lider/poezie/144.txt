גבוה מן הפחד אשיר

אהרן גלאנץ"לעיעלעס

14

דער גאָט פֿון ישׂראל

דער גאָט פֿון ישׂראל איז נישט רײַך,
כ'האָב געזען די סיקסטינער קאַפּליצע,
די נאָטרדאַם, דעם דאָם פֿון קעלן,

ס'איז דאָ דאָס אויג צו לאָבן, צו געפֿעלן.

דער גאָט פֿון ישׂראל איז קאַרג.

ער וויל נישט אָנפילן זיין מוזיי מיט סטאַטוען
מיט געמעלן, אַלטאַרן, טראָגשטולן,
פורפורנע קליידער, דרייגאָרנדיקע קרוינען
ער וויל אין קיין פּאַלײען נישט וווינען.

דער יידישער מוזיי האָט ווינציק פּאַרשוינען.

אַ חנוכּה"לעמפּל, אַ פרוכת, אַ מגילה,
אַ בשמים"ביקסל, א תפיליךזעקל, א יד,
אַ מנורה, כּתר"תּורה, מכשירים פֿאַר מילה,

און אַ פֿאַרצײַטיקער, פֿאַר-פֿאָרצײַטיקער כּתבֿייד,

נאָך אַ מאַנוסקריפּט און נאָך אַ מאַנוסקריפּט,
געוויקלט, געבונדן, פֿאַרקניפּט,
אותיות אין אותיות פֿאַרליבט.

וואָס וויל דער גאָט פֿון ישׂראל?

װאָס מאָנט דער גאָט פֿון ישׂראל?

דער גאָט פֿון ישׂראל איז אַ גערעכטער מאָנער,
דער גאָט פֿון ישׂראל איז אַ שטרענגער מאָנער.
זוך אַלײן, פֿאָרש אַלײן, לײַד אַלײן =

זוך אַלײן, פֿאָרש אַלײן, לײַד אָליין -

פֿאַר דײַן און פֿאַר מײַן אייגענעם האָנער.
