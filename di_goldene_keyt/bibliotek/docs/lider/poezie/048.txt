גבוה מן הפחר אשיר

דוד עדעלשטאדט

אין קאַמף

מיר ווערן געהאַסט און געטריבן,

מיר ווערן געפּלאָגט און פֿאַרפֿאָלגט --
און אַלעס דערפֿאַר, װײַל מיר ליבן
דאָס אָרעמע שמאַכטנדע פֿאָלק.

מיר װוערן דערשאָסן, געהאָנגען,

מע באַרױבט אונדז דאָס לעבן און רעכט,
דערפֿאַר װײַל מיר אמת פֿאַרלאַנגען

און פֿרײַײט פֿאַר אָרעמע קנעכט!

אָבער אונדז וועט ניט דערשרעקן
געפֿענגעניש און טיראַנײ,

מיר מוזן די מענטשהייט דערוועקן,
און מאַכן זי גליקלעך און פרלי.

שמידט אונדז אין אייזערנע קייטן,

ווי בלוטיקע חיות אונדז רייסט,

איר וועט אונדזער קערפער נאָר טויטן
אָבער ניט אונדוער הייליקן גייסט!

טיראַנען! איר קענט אים ניט טויטן,
דאָס איז אַן אומשטערבלעכע בלום,
זײַנע שמעקנדע, פֿלאַמענדע קווייטן
בליען שוין איצט אומעטום!

זיי בליען אין דענקנדע מענטשן,
װאָס ליבן גערעכטיקייט, ליכט,
אַלײן די נאַטור טוט זיי בענטשן
צום קאַמף, צו דער הייליקער פליכט.

באַפֿרײַען די אָרעמע שקלאַפֿן,

װאָס שמאַכטן אין הונגער און קעלט,
און פֿאַר דער מענטשהייט באַשאַפֿן
אַ פֿרײַע, אַ ליכטיקע וועלט.

וו עס זאָל ניט גיסן קיין טרערן,
ניט פֿליסן אומשולדיקנס בלוט,
און מענטשן, ווי גלענצנדע שטערן
שיינען מיט ליבע און מוט.

איר קענט אונדז דערמאָרדן, טיראַנען!
נײַע קעמפער וועט ברענגען די צייט -
און מיר קעמפֿן, מיר קעמפֿן, ביז װאַנען
די גאַנצע וועלט װעט ווערן באַפֿרײַט,
