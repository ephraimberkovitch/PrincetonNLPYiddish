גבוה מן הפחד אשיר

אנא מארגאלין

דער גאַנגסטער

אין טיר פון טענעמענט, װו פון די טרעפ אַראָפּ

רייסט אויף די פינצטערניש דאָס אויג פֿון אַ לאַמטערן,
שטייגט ווי אין הייליקן שיין זײַן קאָפּ.

אויפן שטיינערנעם געזיכט די אויגן פון מעטאֶל,
קײַלעכדיק און ליכטיק, אָן דערינערונגען,

האָבן די גאַס מיט יעדן דורכגייער און יעדן אויטאָשטראָל
אין הונגעריקער לערקייט איינגעשלונגען.

ער טוט אַ הייב דעם אַקסל לײַכט און שאַרף,

אַ שאַר, אַ בויג, אין טאש דעם סטילעט דעם קילן,

עס ליגט די גאָס פֿאַר אים וי אַ גאָלדענע האַרף,

און זײַנע ווילדע פֿינגער יאָגן זיך צום שפילן.
