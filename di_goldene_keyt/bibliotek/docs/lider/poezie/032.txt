גבוה מן הפחד אשיר

יל פרץ

פון דעם און פון יעגעם,
וועמען צו פּאַקן
אַרײַן אין גיהנום;

וועמען צו שמײַסן

מיט אײַזערנע ריטער,
וועמען צו פרעגלען

צום פרישטיק אויף פוטער!

אין אַ שיינעם מאָרגן
קלינגעלט עס שטאַרק,
עס ציטערט די תיבה,

עס צאָפּלט דער באָרג,

עס שפרינגט שיער סמאל
אָרויס פונעם בעט,
"אַרײַן"? -- עס באַװײַזט זיך
דערשראָקן אַ שד.

מיטגעבראָכט האָט ער
אַן עקסטרע-ראָפּאָרט,
קוים װאָס ער שלוקערצט
אַ װאָרט נאָך אַ װאָרט:

- אַך, גרויטער מלך!
עס ציטערט דײַן טראָן..

- װאָס איז געשען?
געשווינד, הער באַראָן!

- "אין קעניגרייך פּױלן,
דאָרט, בײַ דער גרענעץ,
ליגט זיך אַ שטעטל
גרויס וי אַ גענעץ.

און קוים װאָס מע זעט עס,
מע הערט עס אויך זעלטן:
הייזלעך ווי ניסלעך,

פון שמות"געצעלטן...

אין גאַנצן אַ צענדליק,

צו ציילן אויף פינגער!

עס בייסן די ציגן

די דעכער פֿאַר הונגער!

און שטיל ווי אַ קבֿרות,
מענטשן ווי מתים,

קיין גאווה, קיין תאווה,
מע לעבט פון תעניתים;

קיין חסידים, קיין דטטשן -
האָט תורה אַ קיום,

עס װאַקסן רבנים,

מע פּאַשעט עילוייִם...
