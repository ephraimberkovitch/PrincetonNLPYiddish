גבוה מן הפחד אשיר

אברהם טוצקעוער

204

אברהם סוצקעווער

ס'געהערט צו מיר

ס'געהערט צו מיר די אָפּגעהאַקטע האַנט, װאָס קריק מיט יאָרן
געפֿונען האָב איך זי אין גאָרטן צווישן פּאָמידאָרן.

און װײַל זי איז אַ מענערהאַנט װאָס האָט קיין בעל-הבית ניט
געהערט זי מיר. אַ דריטע האַנט. איך שרײַב אָן איר קיין אות ניט.

פֿאַר נײַגעריקע לייענער אַ צענדליק בין איך מודה:

ניט איך בין דער װאָס קאָרמע זיי מיט כּישוף-רייד און סודע
אַרײַן אין אוער פֿון פּאַפּיר ניט-מײַנעם אַ זכּרון:

דאָס טוט מײַן דריטע האַנט, געפֿונען צווישן פּאָמידאָרן,

צו לייענען איר שריפט איז ניט גענוג צו קענען ייִדיש,

איך לערן זיך אַלײן איר לשון. בלאָנדזשע אום יחידיש

בײַ נאַכט אויף אירע שטעגעלעך און פֿאַל אויף שטיין און דאָר,
באַגינען זע איך זי אין זריחה צווישן פּאָמידאָרן.

ס/געהערט צו מיר די אָפּגעהאַקטע האַנט װאָס האָט געצערטלט,
קאָן זײַן, אַ יונגע פֿרױ, ווען מ'האָט איר בעל-הבית צעפערטלט.
און איך האָב זי געפֿונען ווען דער מאַן האָט זי פֿאַרלאָרן
סעפטעמבער נײַנצן איין און פֿערציק צװוישן פּאָמידאָרן.
