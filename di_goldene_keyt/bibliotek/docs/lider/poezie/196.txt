גבוה מן הפחד אשיר

שאַקאַל-געוויין אין שטילקייט אויפן פרמל

אין מיטן דער נאַכט אַ געוויין ווי פון קינדער,
דערנאָך אַ געקרעכץ, אַ געװוי, אַ געביס

פֿון אַ חיהשער וועלט פֿון אַ הונגעריק בלינדער,
װאָס נישטערט און זוכט מיט אָנצאָליקע פֿיס,

אַ קינדערש געוויין טוט מיט צער מיך באַפֿאַלן,
דער צער גייט באָלד איבער אין גרויליקן קלעם, -
דאָס וויינען ניט קינדער, דאָס װויען שאַקאַלן

און שטעכן דורך שפּיזיק דײַן נאַכטיקע ברעם.

אָט ברעכן זיי, דוכט זיך, אַדורך דײַנע טיר,
אָט שפּאָרן זײי, דוכט זיך, אַרײַן זייער שנוק

אין שויב דיר; דו ליגסט, מיט קיין האַנט ניט צו רירן,
פֿאַרכאַפּט פֿון לבֿנהס אַ טויטלעכן קוק,

אַ לענגלעכער שנוק, אַ פֿאַרשפּיציקטע מאָרדע,
אַן איבערגעגלוטיקטער פּיסק - כּולציין,

אַ פּיסק פֿון אַ גאַנצער בלוטדאָרשטיקער האָרדע,
װאָס ציט פֿון געדערעם אַרױס אַ געוויין,

ווי קומט צו אַ חיה אַ מענטשנס געוויין?

איך ווייס - מיינע רייד זיינען לאַנג שוין ניט נייע, -
צי איז ניט דער פיסק פון דער אַלוועלט אַליין,

װאָס שפּאַרט אין מײַן שויב אירע ציין פֿון אַ חיה?
