גבוה מן הפחד אשיר

יהואש

3
הל

אָן אַלט ליד

אָט אַזױ איז אין יאָפּאַן
ערגעץ װוּ אַ ליד פֿאַראָן:

זאָגט אַ קריגסמאָן צו דעם שמיד:
מייסטער מיר אַ שווערד געניט.
מאַך דעם קלינג

ווי אַ ווינט אויף וואַסער גרינג,
מאַך אים לאַנג

וי אין פֿעלד אַ לאַנגע זאַנג,
פלינק און בייגיק

וי אַ שלאַנג,

פול מיט בליצן, טויזנט"אויגיק,
גלאַט װי זײַדגעװאַנט און דין
וי דער פֿאָדעם פֿון אַ שפּין,

און קאַלט און אומדערבאָרעמדיק וי פּײַן...

"און אױפֿן הענטל װאָס זאָל זײַן?"

אױפֿן הענטל, גוטער מאַן, --

זאָגט דער קריגסמאַן פֿון יאַפּאַן, --
קריץ מיר אויס

אַ סטאַדע שאָף, אַ טײַך װאָס רינט,
א קאָרשנבוים, דערביי אַ הויז,

און אַ װײַב װאָס זויגט אַ קינד...

אָט אַזױ איז אין יאַפּאַן
ערגעץ װוּ אַ ליד פֿאַראַן.

120
