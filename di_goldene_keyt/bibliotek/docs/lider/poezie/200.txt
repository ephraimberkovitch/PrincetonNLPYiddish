גבוה מן הפחד אשיר

ה. ליוויק

202

דאָס האַרץ פֿון דער נאַכט

כ'ריר אָן מיט די פֿינגער דאָס האַרץ פֿון דער נאַכט,
ווען כ'טו אינעם כּרמל אַרײַן מײַנע אויגן,

דאָס האַרץ איז אַן אָפֿנס, ווערט קיין מאָל פֿאַרמאַכט,
עס ווערט נאָר אַ מאָל מיט אַ בלויליכט פֿאַרצױגן,

עס לויטערט מײַן בענקשאַפֿט צו זען די נאַטור
אין אויפשניט פֿון אירע אַלשטראָמיקע גלידער,
אין הייך אױפֿן כּרמל, אין שפור פון אור"אור,
איך טראָג צו אַ היל מײַנע טאָליקע לידער,

איך טראָג זיי צום הייל, צו באַהאַלטן זי דאָרט,

און דורות-גראַניט זאָל דערנאָך זי פֿאַרפּרעסן,

אין שיכטן פֿון שטיין זאָל פֿאַרבלײַבן מײַן װאָרט,

ווען איך - דער פֿון הײַנט - װעל שוין לאַנג זײַן פֿאַרגעסן.

אין פינף צי אין צען טויזנט יאָרן פֿון הײַנט --
כ'וועל קומען צום זעלביקן היילגראַניט ווידער,
צום זעלביקן פרמל מיט בלויליכט באשיינט,
און אָנרירן מײַנע פֿאַראַנענע לידער,

חיפֿה, 1957
