גבוה מן הפחד אשיר

איציק פעפער

בא
₪

איציק פעפער
ווי דאָס גראָז

װי דאָס גראָז װעל איך װאַקסן אויף דר'ערד,
אַזױ פֿריש און פֿאַרשפּרײט,

וי דאָס גראָז אויף דער פעלדיקער ברייט
װעל איך װאַקסן אויף דר'ערד,

אַזױ יונג און פֿאַרמערט

ווי דאָס גראָז וועל איך וואַקסן אויף דר'ערד!

װי דאָס גראָז װעל איך שעפּן די זאָפֿט
פֿון דער ערדישער ברוסט,

צו די הייכן זיך ציען פֿאַרגאַפֿט,

מיט אַ קינדערשער לוסט..,

פון דער ערדישער ברוסט,

ווי דאָס גראָּ וויל איך טרינקען די זאָפט...

וי דאָס גראָז אין אַ דאָרפֿישן סאָד

וויל איך זיין, וויל איך זײַן,

ווי דאָס גראָז וואָס ברענגט פרישקייט אין שטאָט
און פֿאַרשיכּורט וי װײַן,

וי דאָס גראָז וויל איך זײַן

אױפֿן באַרג, אינעט מאַרק, אינעם סאָד...

וי דאָס גראָז אין די טיפֿן פֿון ים

בײַ די ברעגן פֿון טײַך,

כ'מעג אויך וויסן פון וועלקן דעם טעם,
נאָר מיט פֿרילינג בײַ גלײַך

אויפגיין מונטער און רײַך

און זיך ציִען צום זוניקן פֿלאַם,

איך וויל זײַן װי דאָס גראָז פֿון דער וועלט
און זאָל זײַן מיר באַשערט

ניט דאָס גראָז פֿונעם הײליקן פֿעלד,

פֿון בית-עולמישער ערד,

װאָס װאַקסט פֿון די בערד

און וואָס ווערט

פון פֿאַרלאָשענע הערצער גענערט!
