גבוה מן הפחד אשיר

קאדיע מאלאדאווסקי

=

אל חנון

אל חנון,

קלײַב אויס אַן אַנדער פֿאָלק,

דערװײַל.

מיר זײַנען מיד פֿון שטאַרבן און געשטאָרב,
מיר האָבן ניט קיין תּפֿילות מער,

קלײַב אויס אַן אַנדער פֿאָלק,

דערווייל,

מיר האָבן ניט קיין בלוט מער

אויף צו זײַן אַ קרבן,

אַ מידבר איז געװאָרן אונדזער שטוב.

די ערד איז קאַרג פֿאַר אונדז אויף קברים,
נישטאָ קיין קינות מער פֿאַר אונדז,

נישטאָ קיין קלאָגליד

אין די אָלטע ספֿרים,

אל חנון,

הײיליק אַן אַנדער לאַנד,

אַן אַנדער באַרג,

מיר האָבן אָלע פֿעלדער שוין אין יעדן שטיין
מיט אַש, מיט הײיליקן באַשאָטן,

מיט זקנים,

און מיט יונגע,

און מיט עופֿעלעך באַצאָלט

פֿאַר יעדן אות פֿון דײַנע צען געבאָטן,

אל חנון,

הייב אויף דײַן פֿײַערדיקע ברעם,

און זע די פעלקער פון דער וועלט -

גיב זיי די נבֿואות און די יוםדנוראָים,

אין יעדן לשון פּרעפּלט מען דײַן װאָרט --
לערן די מעשים זיי,

די וועגן פון נסיון.

אל חנון,

גיב פּראָסטע בגדים אונדז,

פֿון פּאַסטעכער פֿאַר שאָה,

פֿון שמידן בײַ דעם האַמער,

פון וועשוואַשער, פון פעלשינדער,

און נאָך מער געמיינעס,

און נאָך איין חסד טו צו אונדז:

אל חנון,

נעם צו פון אונדז די שכינה פון גאונות.

145
