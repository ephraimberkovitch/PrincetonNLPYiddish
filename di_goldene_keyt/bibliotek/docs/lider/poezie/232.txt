גבוה מן הפחד אשיר

יוסף קערלער

יוסף קערלער
אויב פֿאַלן

אויב פֿאַלן --

איז וי אַ הירש אין מיטן שפּרונג
מיט די צעצװײַגטע הערנער
אונטער

די צעבליצטע הימלען

אויב פֿאַלן --

איז וי אַן אָדלער אין סאַמע פֿלי
מיט הייסער ברוסט

אויף שאַרפֿסטן פֿעלדזנשפּיץ...

- שיין?

שענער, -
ווען קיינער מערקט ניט,
ווען לײַטן דרייען זיך

אין װאָכעדיקער יאָגראָד,
פּלוצעם און געוויינלעך --
פֿאַלן װי אַ מענטש,
אונטער דער לאָסט

פֿון טרײַשאַפֿט

און פון צוטרוי.
