Moyshe Kulbak 7

עשרה דבריא

געהאַט האָט דער זיידע אַ קרובֿ אַ טרײַבער פֿון בערן;
אַ ייד, װאָס פֿלעגט מאַכן קאַנצערט אויף די גרויסע ירידן.
א ‎Kj‏

דעם בער פֿלעגט דער קרובֿ בײַ טאָג אויף די קייטן פֿאַרשמידן,
בײַ נאַכט פֿלעגט ער טאָנצן מיט אים בײַ דער שײַן פֿון די שטערן.

מען האָט אים געגעבן דעם נאָמען עשׂרה דבריא,

די קנאָכיקע הענט ביז די קני, מיט אַ שאַרבן אַ גלאַטן,

אַן אַלטער פֿאַרשלומפּערטער קאָפּ אויף אַ גוף אַ האָרבאַטן,
און דאָס האָט געטראָגן מיט פֿעל און מיט שווייס, װי אַ חיה,

איז ער געגאַנגען בײַ נאַכט מיט דעם בער אויף די וועגן;
עשׂרח פֿאָרױס, און דער בער פֿלעגט אים חינטן באַגלײטן,
און טאָמער אַ באָרװעסער פּױער קומט זי אַנטקעגן --

אַ בורטש האָט געגעבן דער בער און אַ קלונג מיט די קייטן,

עס זײַנען געשטאָרבן פֿון פּײַן בײַ עשׂרהן די װײַבער;

בײַ נאַכט פֿלעגט ער אױסטאָן זי נאַקעט און אָנהײיבן שלאָגן,
דאַן האָט זיך געהערט אױפֿן דאָרף אַ פֿאַרטײַעטער קלאָגן,
און חבֿרה-קדישא פֿלעגט װאַשן די בלוט פֿון די לײַבער.

די דרייצנטע װוײַב האָט געשמט פֿאַר אַ וועדמע אין ליטע,

זי האָט אים אַ טאָכטער אַ יאָר נאָך דער חופּה געבאָרן
עשׂרח דבריא האַט אוױיסגעצאַפּט שטיל אירע יאָרן

מען האָט פֿון דער וועדמע די ביינער געלייגט אויף דער מיטה,

געווען איז עשרה דבריא אַ טרײַבער פֿון בערן;
‎DRI WN‏ פֿלעגט מאַכן קאָנצערט אויף די גרויסע ירידן.

דעם בער פֿלעגט עשׂרה בײַ טאָג אויף די קייטן פֿאַרשמידן;
בײַ נאַכט פֿלעגט ער טאַנצן מיט אים בײַ דער שײַן פֿון די שטערן.
