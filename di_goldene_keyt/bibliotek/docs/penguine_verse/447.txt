219

Yankev-Yitskhok Segal

און זיך אײַנגעהערט צום קלאַנג פֿון זייער װאָגל
און געשריבן זײַנע לידער וי אַ נײַעם צושפּיל
צו דעם אַלטן לידערבוך פֿון תּחילים.

אויף מײַן חתונה

אויף מײַן חתונח האָט געשפּילט

אַ רויטער פֿרײלעכער כּלייזמר

אויף דעם קלענסטן, שטילסטן פֿידעלע.

געשפּילט האָט ער אַ טרויעריקס --

אַן אַלט-פֿאַרצײַטיק אומעטיק לידעלע.

‎voor‏ כּלייזמר האָבן שטום געגאַפֿט:

‏װוּ האָט ער דער רויטער יונג געבאַפּטל

‏אַז בסך-הכּל נעכטיקט ער און טאָגט אין דערפֿער,
שפּילט אויף גויישע שיכּורע וועטשערניצעס,

‏און בסך-הכּל קאָן ער קוים אַ שײַטל עבֿרי דראַפּטשען,
שלאָפֿן שלאָפֿט ער אויף אַ חאַרטן טאַפּטשאַן,

‏עסן עסט ער װוּ עס מאַכט זיך דאָרטן

‏א שיקסע שענקט אים רעטעכלעך פֿון גאָרטן,

‏אַ בקי איז ער און אַ חריף אין דעם ספֿר קאָרטן

‏מיט אַלע פּישטשעווקעס, פּירושים און דיקדוקים,

‏נאָר אַ װוּנדער און אַ חלום איז געווען אויף אים צו קוקן:
די אַקסל און דער קאָפּ, און נאָז און אוער

‏האָבן כּישופֿדיק בײַ אים געלאַכט מיט פֿרײד און טרויער,
און דאָס גאַנצע דאַרע קנאָכעװאַטע פּנים

‏האָט געקװאָלן וי אַ לעבעדיקער ברונעם --

‏אויף מײַן חתונה האָט דער יונג געשפּילט,

‏אַז ס'האָט פֿון אָרט געהויבן -- פֿיס האָבן געװאָלט
אַ ריס טאָן זיך און זײַנען שטיין געבליבן,

‏אויערן האָבן זיך פֿאַרשפּיצט ווי שפּיזן,

‏און דאָס פֿידעלע האָט געקושט, געריסן,

‏געביסן שטיקער ביז צו ווייטיק און געקניפּן

‏ביז צום בלוט די אָנגעצוגענע אָדערן-סטרונעס,
אַזש די אַלטע האָבן זיך געבעטן: האָב רחמנות,
