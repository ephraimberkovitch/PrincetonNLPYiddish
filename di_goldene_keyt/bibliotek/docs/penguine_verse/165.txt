237

Mani Leyb

פֿרעמדע

ער איז איר וי אַ קינד צום האַרצן צוגעפֿאָלן

אין צער און גרויסן עלנט, מיט פֿאַרשמאַכטע אויגן;
און מיט זײַן חונגעריקן בלוט האָט ער געזויגן

פֿון אירע אױפֿגעװעקטע גאָלדענע צוויי קװאַלן

איר טעט פֿון מילך, און וי אַ מעסער זיך געצויגן
צו עפֿענען איר זיסן לײַב -- אים אױפֿצופּראַלן,
און אויסגיין, אין פֿאַרקילטן רויג, פֿונאַנדערפֿאַלן
אין איר, צו איר אין תּהום, צוריק אין אירע רויגן.

אין אָװונט מיט די שטערן זײַנען זיי געזעסן
בײַם טיש. זיי האָבן ביידע פֿון דעם ברויט געגעסן.
דאָס מעסער אױפֿן טיש איז צווישן זי געלעגן.

נאָר ביידנט אויגן האָבן פֿרעמד זיך אויסגעמיטן,
וי סיװאָלט דאָט מעסער זייער קנופ אויף צוויי צעשניטן
און זי צעטיילט וי פֿון דעם טיש די ביידע ברעגן.

ריחות

אין אַלטע קלויזן שפּירן זיך אַזעלכע טערפּקע ריחות,

וי אין אַ טהרה-שטיבל אויף ‎x‏ הייליק אָרט:

מיט שימל שמעקט דער פיור און דער קופּער פֿון דער קװאָרט,
מיט דינעם שטויב און מאָיל דער זײַדענער פּרוכת;

די ספֿרים שמעקן מיט קרבנות און מזבחות

און חלבֿ-ליכט און זיסן יין פֿון גאָטס װואָרט;

און די געוועלבן מיט די מנורות שמעקן דאָרט
מיט האַרבן זאַלץ פֿון טרערן פֿון די אַלטע איכהס.

נאָר פֿון די ברודנע טישן שפּירסטו אַזאַ זיסן
באַטעמטן ריח, װאָס פֿאַרשמעקט דיר אַזױ ווויל,
אַז ס'רינט דיר אין דער באָרד די סלינע פֿונעם מויל;
