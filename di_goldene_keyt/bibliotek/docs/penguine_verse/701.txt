Abraham Sutzkever 673

3

מעסער. טאַטע. רױביקע לוטשינע.
קינדהייט. קינד. אַ שאָטן נעמט אַראָפּ
סיפֿידעלע פֿון װאַנט. און דין-דין-דינע
שנייענקלאַנגען פֿאַלן אויף מײַן קאָפּ.

שטיל. דאָס שפּילט דער טאַטע. און די קלאַנגען --
אױסגראַװירט אין לופֿטן, וי אין פֿראָסט
זילבערלעך פֿון אָטעם בלאָ צעהאַנגען
איבער שניי לבֿנהדיק באַגלאָזט.

דורך אַן אײַזיק אָנגעפּעלצטן שײַבל

שמעקט אַ װאָלף צום פֿלײש פֿון דער מוזיק.
שטיל. אין אונדזער טױבנשלאַק אַ טײַבל
פּיקט זיך פֿון אַן אייעלע, פּיק-פּיק.

אָט בין איך דאָך

אָט בין איך דאָך, אַן אױפֿגעבליטער אין מײַן גאַנצער גרייס,
פֿאַרשטאָכן מיט געזאַנגען װי מיט פֿײַערדיקע בינען.

איך האָב דערהערט דײַן רוף צו מיר פֿון ליכטיקן באַגינען
און זיך צו דיר אַװעקגעלאָזט דורך נאַכט און שטויב און שווייס.
עס האָבן שטעט און דערפֿער זיך פֿון מיר אַװעקגעריסן,

אַ בליץ האָט דין אַ צונד געטאָן מײַן אַלטע, גראָע היים,

אַ רעגן האָט פֿאַרװישט די רויטע שפּורן.

און כיבין געבליבן פֿאַר דײַן נאָמען שטיין,

וי פֿאַרן בלאָען שפּיגל פֿון געוויסן.

די הענט מײַנע וי צוװײַגן אָפּגעשונדענע

קלאַפּן האַָסטיק אין דײַן העלער טיר,

די אויגן מײַנע, צאַפּלדיק-פֿאַרװוּנדערטע,

ציִען זיך וי זעגלען צוויי צו דיר,

נאָר מיט אַ מאָל: די טיר איז אָפֿן,

ביסט ניטאָ.

סיאיז אַלץ אַנטלאָפֿן,

ביסט ניטאָ.
