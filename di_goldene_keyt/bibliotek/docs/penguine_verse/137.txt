Joseph Rolnik 109

האָט זיך מיט אימפּעט געיאָגט

ווי ביר פֿון אַ פֿאַס

מיט אַן אָפֿענעם שפּונט.

און בײַ דער זײַט דאָס גראָז

איז געווען אײַנגעלייגט און נאַס.

מײַן חבֿר האָט אײַנגעשפּאַרט די סעטקע מיטן נאָז,
דער שטראָם זאָל זי ניט פֿאַרטראָגן.

און איך בין פֿאַרלאָפֿן

אַ שטיק

אויף צוריק

מיטן ,,בויט" אין די הענט

און דעם װאַסער געפּאַטשט און געשלאָגן.
געפּאַטשט און געלאָפֿן געשווינד

מיט אימפּעט און געשריי

און געפּאָרקעט אין די שליימיקע ווענט,

װוּ אַ פּלאָטקע האָט זיך ערגעץ פֿאַרשלאָפֿן.
ביז װאַסער איז געװאָרן טינט

און שוים -- געפֿאַלענער שביי.

און אַז ער האָט די נעץ אַרױסגעצױגן

איז זי געווען פֿול מיט װאַסעראױגן,

און דורך די שלײפֿלעך, ביזן העלפֿט אַרױסגערוקט,
האָבן פֿישלעך וי דורך אַ פֿענצטער געקוקט
און מיט די עקלעך קאָקעטיש געדרייט
אַנטקעגן דעם טרוקענעם טויט.

דער ערשטער פּאַפּיראָס

דער ערשטער שבתדיקער פּאַפּיראָס אין מויל,
אין אַ פֿראָסטיקן פֿרײַטיק צו נאַבט,

האָט מיר ניט געשמעקט אַזױ ווויל,

איך האָב געפּירבעט און געהוסט,

נאָר ציֶען האָב איך געמוזט --

איך האָב עס פֿאַר מײַן ערשטער עבֿירה געמאַכט.

אַזױ האָט שלמה ראַסקאָסערס זון
פֿאַרלאָזט דער מאַמעס שבתדיקן טיש,
אַװעק צום גוי פֿאַרזוכן חזיר אַ שטיק.
