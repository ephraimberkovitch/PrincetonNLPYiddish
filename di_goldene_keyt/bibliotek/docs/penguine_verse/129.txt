Joseph Rolnik 101

פּאָעטן

מיר האָבן אַזעלכע פּראָסטע געזיכטער

און ריידן געוויינלעכסטע רייד,

דער שײַן פֿון אונדזערע אויגן איז ניכטער
און װאָכעדיק זײַנען מיר אין אונדזער פֿרײד,

מיר גייען צו מאָלצײַטן. בײַם געגרייטן
טיש זיצן מֹיר אין אַרבעטס-רעק,

און ווען מיר באַגראָבן אַ נאָענטן טױטן
איז בײַ אונדז אַ טאָג וי אַלע טעג.

אין קאַלטע פֿאַרטאָגן פֿאַרשלאָפֿענע, מידע,

אײַלן מיר זיך קומען צו דער בײַטש אין צײַט,

און טרײַבן פֿון זיך די יונגינקע לידער

וי דעם שטוביקן הונט װאָס לױפֿט נאָך בײַ דער זײַט.
