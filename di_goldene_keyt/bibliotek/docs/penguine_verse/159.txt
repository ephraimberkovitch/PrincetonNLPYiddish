231

Mani Leyb

אין האַרצן די מוזע, אין בוזעם לידער --
איך גיי צו פּאָעטן אַ פּאָעט צו זײַן.

און אַז איך בין צו די פּאָעטן געקומען,--

אַ פֿױגל אַ קליינס און אָקאָרשט פֿון איי, --
האָבן זיי מיט גרויס כּבֿוד מיך אױפֿגענומען,
און איך בין געװאָרן איינער פֿון זיי.

אַך, פּאָעטן, זינגער וי די פֿײגל פֿרײַע! --
באַגײַסטערט און בלייך און מיט אונדזער ליד,
מיר האָבן געזונגען פֿון שיינקייטן נײַע,

וי די בעטלער חפֿקר אויף אַ יריד.

און מיר האָבן געזונגען און די וועלט פֿאַרקלונגען,
די הערצער באַצװוּנגען פֿון העק צו העק,

געריסן די לונגען און דעם חונגער געשלונגען, --
אַז ניט איינער פֿון אונדז איז פֿון דער וזעלט אַוועק.

און גאָט, װאָס ער שפּײַזט אַפֿילו דעם װאָרעם,
איז זײַן גנאָד צום פּאָעט געווען ניט גרויס.

בין איך מיר צוריק אַװעק באָרװעט און אָרעם
צום ווערקשטעל עסן מײַן ברויט אין שווייס.

און אַ דאַנק דיר, מוזע, פֿאַר דײַן גרויסער מתּנה,
באָטש אין דײַנע שפּײַבלערט איז קיין ברויט ניטאָ.
און בײַ דער קאַפּילע נאָר מיט ריינער פּוונה

זאָל איך דיר דינען ביז מײַן לעצטער שעח.

און מײַן נאָמען זאָל זײַן װײַט און ברייט באַװוּסטער,
אין בראָנזװיל -- יעהופּעץ און װײַטער, העט --

און אַ דאַנק װאָס איך בין ניט קיין פּאָעט אַ שוסטער,
װאָס איך בין אַ שוסטער אַ פּאָעט.
