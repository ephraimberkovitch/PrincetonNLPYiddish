Uri Tsvi Greenberg 481

פֿון מעפֿיסטאָ

פֿאַר װאָס איז דען פֿאַרפֿרילינגס בלאָקײיט טיף אַזױ באַצערטל
פֿאַר װאָס גייט אויף אַ טרער אין אויג, ווען סיזעט דעם זיסן בעזל
פֿאַר װאָס זשע זענען אומעטיק די כּלות חופּה-געכט

און סיזענען די חתנים בלייך, ווען די קאַפּעליע שפּילט?

פֿאַר װאָס זשע נאָגט אַ טונקעלע וויי אין אָװונטן פֿון גליק,
ווען סיציטערט אױפֿן בעט די װועלטן-טײַערסטע --- דײַן פֿרױ
און דעקט דיך אײַן מיט אירע האָר, == --

פֿאַר װאָס זשע פּאָכט דאָס האַרץ?

פֿאַר װאָס איז אַזױ עצבֿותדיק די רעגננעכטס געזאַנג

און סיפֿילן דיך מיט טרויער אָן די ריחות פֿון אַ פֿעלד

און סיציט דיך צו דער איינזאַמקײט די שלווה פֿון אַ דאָרף
און די גערײַפֿטע רויטקייט פֿון אַן עפּלסאָד באַטרערט

דײַן דאָרשטיק אויגל

מוז זײַן אַוודאי עמעץ -- אויסער גאָט --
װאָס רוט אין בלאָ און דופֿטעט פֿונעם בעז,
און אָטעמט אויף מיט עצבֿות פֿון די ווענט,
און וויינט אַרױס פֿון יעדן פֿרײדנשפּיל

אין הויז פֿון גליק.

און סימוז אַוודאי עמעץ זײַן, װאָס בלאָזט

אַ גרוילגווינטל דורכן האַרץ פֿון רו,

אַז סידאַכט זיך: עמעץ שטייט און חערט זיך אײַן,
אַז עמעץ זעט.. .

און סיציט אין דמיון דורך אַ בייזע קראָ.

סיאיז קופּערליכט-צײַט, מיטנטאָג, די זופ איז וי אַ טײַבל,
סיקומען פֿליגן טרינקען פֿונעם טעלער, װי צום טײַך.
