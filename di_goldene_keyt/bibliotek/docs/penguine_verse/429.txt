Moyshe Kulbak 401

ס'איז נאַכט צוגעפֿאַלן. די רויטינקע שײַבלעך פֿון באַטע

אין טונקלעניש האָבן געװאָרפֿן אַ שײַן אױפֿן זיידן . . .

עס האָבן געשטומט מײַנע פֿעטערס, געשטומט האָט דער טאַטע

און ניט געלאָזט פֿאַלן אַ װאָרט פֿון זײַן בענטשן און ריידן.

דאַן האָט זיך דער זיידע צעזעגנט . . . די גלידער צוזאַמענגענומען . . -
און שטיל און אויף אײיביק די אויגן די שטאַרע פֿאַרשלאָסן.

געקוקט האָט דער עולם, געקוקט אויף דעם קערפּער דעם שטומען

און גאָרניט געזען און קיין איינציקע טרער נישט פֿאַרגאָסן . . .

אַ פֿױגל האָט ערגעץ אין װאַלד אױסגעקלאָגט פֿאַר דער נאַכט זײַנע ליידן,
די לעצטע לוטשינע אין כאַטע האָט קוים נאָך געגליט אין די פֿונקען
און סיזײַנען די פֿעטערט געשטאַנען צוקאָפּנס פֿון זיידן,

די שווערע, באַװאַקסענע קעפּ אין די אַקסלען פֿאַרזונקען . . .

פֿון לידער פֿון אַן אָרעמאַן

אױפֿן בוידעם זיצט בײַ נאַכט אַן אָרעמאַן

מיט אַ דינעם שמייכל אױפֿן פּנים;

ער זינגט, װאָס ער איז אויכעט אויף דער וועלט פֿאַראַן,
און װאָס אומעטום באַגײט מען זיך שוין אָן אים.

עס ציט זיך אויס זײַן לאַנגער גוף װאָס העכער, העכער.
ער וויינט. ער זינגט דאָס בידנע ליד פֿון גרוי און אָרעם.
און די געהאָרנטע, די שטעכיקע לבֿנה אויף די דעכער
קריכט אום אַרום -- אַ װײַטער, גליענדיקער װאָרעם.

די געלע שטים פֿון אָרעמאַן, אין טיפֿער שרעק,

אָי
פֿאַר אַלע ווינקעלעך פֿון דער וועלט דער גרױיערן
