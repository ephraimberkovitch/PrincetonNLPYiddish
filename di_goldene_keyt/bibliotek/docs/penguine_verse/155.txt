127

Mani Leyb

אינדיאַנער זומער

דער שײַטער-הױפֿן פֿון מײַן אינדיאַנער זומער
אין טראָפּנס גאָלד און רינגען רויך דערברענט.
דעם לעצטן שטערנקויל אַ שטומער און אַ פֿרומער,
אין אַש פֿאַרשאַר איך מיט פֿאַרברױנטע הענט.

און נאַכט און דערפֿער. אויף לבֿנחדיקע פֿלײטן
די גרילן שפּילן טרויער אויף מײַן זעל,

אויף װײַסן גראָז בײַ אױפֿגעבלױטע פּלױיטן

די קירבעסן וי די לבֿנות געל.

‎px‏ ביימער -- בלויער װאַקס -- אין קילער הוילקייט שטראַלן
װוי גלײַכע ליכט, וי פֿאָרכטיקע פֿאַר גאָט.

‏און שטילקייט צייכנט שאַרף פֿון וועלקן בלאַט דאָס פֿאַלן,

‏און שאַרפֿער נאָך די אומרו פֿון מײַן טראָט.

‏דורך דער נאָדל פֿון מײַן װאָר

‏טרייסט געגאַרטע, קום ניט לײַגן,
אַלץ איז מיר ביז ווייטיק קלאָר.
זאָל דערפֿאַר מײַן צונג פֿאַרשװײַגן
מײַנע ווונדן פֿון מײַן װאָר,

‏נאָר אַ מאָל -- אַ רויך פֿון תּפֿילה,
אַ פֿאַרשעמטן װוּנק פֿון צער, --
פֿון מײַן הויף אַ לאַם אַ שטילע, --
ברענג איך פֿאַר מײַן גוטן אַר.

‏און די לעפֿצן אין אַ פֿלעמל,
מיט די הויקערס, ביין און האָר,
קריך איך, וי דאָס אַלטע קעמל,
דורך דער נאָדל פֿון מײַן װאָר.
