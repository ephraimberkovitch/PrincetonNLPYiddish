Perets Markish 363

אויף מאַרקן און ירידן

זידן

סטענגעס פֿלאַטערדיקע, קרעלן,
קנעפּ און ציברעס.

עס פֿלאַקערט פֿרײיד אויף אַלעמענס געזיכטער,

אַ שיכּור פֿרײלעכס אויף די זונטאָגדיקע שטעלן,

עס טאַנצן דינגענדיק זיך טענדלער, --

ביז הימלען אָנגעשטאָפּט מיט סחורה יעדער פֿור איז,
סיאיז נעילה-צײַט. אויף גיך! אַראָפּ-אַרױף אַ רענדל!
די בעטלער דאַװענען פֿאַר יעדן אויף באַנדורעס

און מיט אַרשינען פֿאַלשע אויף געריס,

פֿאַרשמירטע,

מעסט מען ספֿר-תּורהשע יריעות . . .

-- ,,היי, סטענגעס, קרעלן, קנעפּ און ציברעס!. . .

-- טראָגט געזונט!"

און ערגעץ אין אַ ריוו אַ חזיר תּמעװאַטע

נעצט אויף די עשׂרת הייליקע הדיברות,

ווי אויף אַ שטיק פֿאַרשמירטער שוימענדיקער שמאַטע...

ווי זאַנגען ציען מײַלער זיך צו דאַרע דיקעס
פֿון הייכן, -- כמאַרעדיק פֿאַרחתימהטע,
-- וועט כאָטש אַ טריף דער הימל טאָן?ל...

און הימלען, גלײַך װוי בלויע בלעכענע טשײַניקעס,
צעבויגן, בייגן זיך צי באַקן נאַקעטע,
-- װעט כאָטש איין מאָל אַ קאַפּע טאָן?. . .

מיט קרומע הערעלעך, וי מיט פֿאַרדרײטע דראָטן,
אַ ראָד זיך אַמפּערט אַ צעשטאָרבעטע,
-- וועט כאָטש אַ װינט אַ פֿאָכע טאָןל. ‏ .

און שקיעות מעלח-גרהן גראָז צעטראָטנס,
ווי ביינדעלעך פֿון הענטלעך קינדערשע,
--וועט ניט געשען קיין װוּנדער שוין?. . .
