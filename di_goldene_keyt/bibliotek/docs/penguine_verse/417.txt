Moyshe Kulbak 389

פֿון רײַסן
דער זיידע מיט די פֿעטערס ...

אָ, דער זיידע פֿון קאָבילניק איז אַ ייִד אַ פּשוטער,

אַ פויער מיט אַ פּעלץ און מיט אַ האַק און מיט אַ פֿערד . . .
און מײַנע זעכצן פֿעטערס און מײַן טאַטע --

ייִדן פּראָסטע, ייִדן וי די שטיקער ערד,

טרייבן פּליטן אויף די טײַבן . . . שלעפּן קלעצער פֿון די וועלדער . . -
און דעם גאַנצן טאָג געהאָרעװעט וי בלאָפּעס,

‎yn voy‏ וועטשערע פֿאַר נאַכט צוזאַמען פֿון איין שיסל,

‏און מען פֿאַלט אַנידער אין די זעכצן בעטן וי די סנאָפּעס.

‏דער זיידע, אָ, דער זיידע קלעטערט קוים אַרױפֿעט אױפֿן אויוון,
ער איז דער אַלטיטשקער בײַם טיש אַנטשלאָפֿן שוין געװאָרן,
גאָר די פֿיס -- זי ווייסן, פֿירן זיי אַלײן אים אָפּ צום אויון . . .
דעם זיידנס גוטע פֿיס, װאָס דינען אים פֿון כּמה יאָרן . . -

‏דער פֿעטער אַבֿרחם פּאַשעט פֿערד. . .

‏בײַ נאַכט איז דער פֿעטער אַבֿרהם געווען אויף דער װאַרטע,

‏דאָס פּעלצעלע האָט ער געהאַט און די טאָרבע צום עסן,

‏בײַם פֿײַערל גרוי, וי אַ קאָרטש איז אַבֿרחם געזעסן

‏און סיהאָבן געסטאַרטשעט פֿון אים נאָר די ביינער די האַרטע . - .
אַזױ האָט דער פֿעטער אַבֿרחם די פֿערד אויף דער לאָנקע געפֿיטערט,
געפּענטעטע האָבן זיי שווער אױפֿן גראָז צוגעשפּרונגען,

‏די שיין פֿון לבֿנח האָט ווייך אויף די שקאַפּעס געציטערט

‏און װײַט אין פֿאַרנעפּלטן פֿעלד האָט דער ניעמאַן געקלונגען . - .
דאָס טרוקענע פֿײַערל האָט זיך אָן כּוחות געלאָשן . . -
