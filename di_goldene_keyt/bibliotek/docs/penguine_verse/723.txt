695

Abraham Sutzkever

פֿײַערלעשער

פֿײַערלעשער זענען מיך באַפֿאַלן שפּעט בײַ נאַבט,
ווי ספּריטנע אַקראָבאַטן

אין אַ צירק,

אויף לאַנגע לייטערס,

געשווינד אַרױפֿגעשאָסענע צו מיר

צום זעקסטן גאָרן.

פֿײַערלעשער,

טײַכן אויף די אַקסלען.

העק און העלמען,

רײַטן שטיקער פֿלײש פֿון מײַנע אומשולדיקע ווענט.
סיפּלאַצט אַ שפּיגל, צאָלט מיר אָפּ אַ חובֿ: אַ שטיקל פּנים.
לאָמען.

שטראָמען.

סיוואַקלען זיך די זײַלן פֿון דער לופֿט,

אונטן שטייען מענטשן

מיט אַן אױיסגעשפּרײטער נעץ.

ליאַרעמען,

-- זיי האָבן שװאַכע הערצער --

איך זאָל זיך גלײַך דערבאַרעמען

און שפּרינגען.

און איך, אויף זעקסטן גאָרן;

אין אַ קעניגלעכער פּאָזע,

לייען גאָר אַ דיכטער פֿונעם דרײַצעטן יאָרחונדערט
און בין פֿאַרװונדערט,

אָלמאַי די פֿײַערלעשער זענען

באַפֿאַלן מיך בײַ נאַכט

מיט העק און העלמען און מיט העזה,

און מיט אַ ברען זיי לאָזן מיך ניט ברענען.

1970
