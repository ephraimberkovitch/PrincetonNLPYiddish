157

 

Yisroel-Yankev Schwartz

אין ליכט פֿון סוף-זומער

עלעגיש זינגט דאָס האַרץ, דאָס מידע האַרץ,

אין קלאָרן, אין סוף-זומערדיקן ליכט.

דער גרויסער חן און צער פֿון וועלקן שוועבט
און שפּרײט זיך אױפֿן פּאַרק, אויף בוים און גראָז.
די הימלען זײַנען בלוי, אַ טיפֿער בלוי,

די זון ברענט קלאָר אין בלויער ליבטיקייט.

איך זיץ, מײַן פּנים צו דער זון געווענדט,

און טרינק די גוטע װאַרעמקײט, װאָס גלעט,

מיט אויגן האַלב-פֿאַרמאַכט. די ביימער רעגענען
‎TEN IX‏ און אָן אָפּשטעל אױפֿן גראָז

מיט געלע בלעטער. בינען זשומען שטיל

און פֿײגל צוויטשערן פֿון צווישן צװײַגן,

אין שטילקייט פֿון דעם ליכטיקן בײַטאָג

װאָס שפּאַנט מיט שלווה און מיט גוטער רו --
ברומט טיף אין מוח און אין שטילן האַרץ,

וי ס'װאָלט אַ טויב געװאָרקעט פֿון אַ חורבֿה,

אַן אַלט געזאַנג װאָט כיהאָב געקענט אַ מאָל

און האָב פֿאַרגעסן לאַנג, און האָט אַצינד דערװאַכט
און טרעט ניט אָפּ און רירט ביז שטילע טרערן:

‎MA PR‏ אַרום אין פֿרעמדן װאַלר,
עס לײַבט די זון, נאָר מיר איז קאַלט;
זינגען זינג איך -- מײַן געזאַנג
ווערט פֿאַרשטומט אָן װידערקלאַנג.
