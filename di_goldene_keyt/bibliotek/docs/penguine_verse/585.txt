Yisroel Rabon 557

ער ליגט און שמייכלט זיס:
"דאַנקעשעהן!"

דער סוחר פֿון קעץ

כיפֿאָר קיין ליוטאָמירסק . . . באַלד גייט אָפּ די באַן . . .

(איך זאָל אַזױ פֿון צרות וויסן, װאָס איך פֿאָר אַהין!. . )

אַ שטעטל איזיס אַ מיאוס'ס און אַ בלאָטע איז דאָרט שטעטס--
און איך, איך בין משוגע און כ'האָב נישט װאָס צו טון . . -

כיוועל קומען אױפֿן מאַרק פֿון שטעטל, װעל איך טרעפֿן אַ יריד.

עס וועט, מסתּם, אַ ייִד אין פּלײצע געבן מיר אַ זעץ

און פֿרעגן מיך: ,,װאָס קױפֿט איר--ווייץ, אַ זעקל גערשט?"

,,גיין, נישט קיין ווייץ און נישט קיין גערשט. איך בין געקומען קױפֿן קעץ."

וועט ווערן חושך אױפֿן מאַרק: געקומען איז אַ מענטש פֿון לאָדזש,
װאָס קױפֿט די קעץ פֿון גאַנצן שטעטל אויף

און איידער סיוועט אַװועק אַ קליינטשיק שטיקל צײַט,

וועט מען מיר ברענגען אַלע קעץ אױפֿן מאַרק אַרױף,

פֿון די געוועלבער, פֿון די הױפֿן, פֿון די קעלערס, פֿונם באָד
אויף שנירלעך פֿירט מען קעץ, קעץ ברוינע, געלע קעץ;

פֿון בית-מדרש, פֿון די קראָמען, פֿון יעטוועדן הויף

וועט מען פֿירן שוואַרצע קעץ און װײַסע און גריגע קעץ.

גבֿירישע, געפּאַשעטע, געפֿלעקטע, שווערע קעץ,

מיט סטענגעס אויף די העלדזער און די קעפּ מיט שרונטן.

קעץ מיט װאָנסעס, ווי די קריסטן, מיט שלײפֿלעך אויף די שווענץ,
קעץ, װאָס טאַנצן אויף איין פֿיס און פֿליען װוי די וויגטן,

און אַז דער אָװונט װעט צופֿאַלן אױפֿן מאַרק

און איך װעל שטיין פֿון טויזנט קעץ אַרומגעהילט אַליין--
וועט ליוטאָמירסק דאָס שטעטל גלאָצן זיך די אויגן אויס
און פֿרעגן זיך, ,,װאָס װעט דאָ מיטן קאַצן-סוחר זײַן?ל"
