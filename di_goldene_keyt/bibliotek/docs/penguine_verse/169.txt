241

Mani Leyb

ניטל

די נאַכט וועקט אויף דאָס קופּער פֿון די גלאָקן.
מיט פֿאַקלען, פֿראָסט און װוײַרעך װאַכט די שטאָט:
פֿון טוט שטייט אויף מיט פֿרידן זייער גאָט,

און מחנות טראָגן אויף אַ הויכן פֿלאָקן

זײַן דמות; און זייער בלינדער שווערער טראָט
טראָגט האַס; און אין די ענגע שטומע שטאָקן
ישׂראלס קינדער דופֿענען צעשראָקן --

אָ, גאָט פֿון רחמים! -- אויף דײַן באַראָט.

און הינטער טיר און לאָדן זינגט דער שניי.
און ברייטע בלויע הימלען פֿראָסטיק בלענדן.
די נאַכט איז פֿון איר קרוין ביז אירע לענדן

מיט שטערן און מיט רו .. . נאָר אַ געשריי
רײַסט אויף די רו פֿון אַלע אירע שלעסער:
דאָס שרײַט דאָס בלוט אין אַנגטט פֿאַר זייער מעסער.

די זון איז גוט ...

די זון איז גוט צו אַלעמען. זי לײַכט פֿאַר קינדער

אין גאַס; אויף שוועלן פֿאַר די מידע אַלטע לײַט;
פֿאַר װאָגלער אױפֿן וועג, װאָס מעסטן זייער װײַט;
פֿאַר זאַנגען אױפֿן פֿעלד און פֿאַר די שטומע רינדער,

זי איז אַפֿילו גוט צו וועלף, צו אונטערצינדער

און זונות, װאָס זי קומען מיט דער נאַכט פֿאַרשײַט,
װײַל דעמאָלט קערט די זון זיך אָפּ צו מערבֿ-זײַט,

און גיט די וועלט אַװעק דער נאַכט מיט אירע זינדער,
