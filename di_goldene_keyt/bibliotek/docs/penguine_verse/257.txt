229

H. Leivick

די נאַכט איז פֿינצטער

די נאַכט איז פֿינצטער
און איך בין בלינד,
עס רײַסט דעם שטעקן
פֿון האַנט דער ווינט.

סיאיז פּוסט מײַן טאָרבע,
מײַן האַרץ איז לער,

און ביידע -- איבעריק,
און ביידע -- שווער.

איך הער אַן אָנריר
פֿון איינעמט האַנט:
-- גיב לאָמיר טראָגן
דײַן לאַסט באַנאַנד.

מיר גייען צווייען.

די וועלט איז שװאַרץ:
איך טראָג די טאָרבע,
און ער -- מײַן האַרץ.

אויף די וועגן סיבירער

אויף די וועגן סיבירער

קען עמעץ נאָך איצטער געפֿינען אַ קגעפּל, אַ שטריקל
פֿון מײַנט אַ צעריסענעם שוך,

אַ רימענעם פּאַס, פֿון אַ ליימענעם קריגל אַ שטיקל,

אַ בלעטל פֿון הײיליקן בוך.
