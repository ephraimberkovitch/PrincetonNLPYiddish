Moyshe Kulbak 385

די שניפּסן,

די שיכלעך געשניצטע,

די בליציקע בליקן

און זאָקן. . .

און שטום אין דעם הערצער"געצאַפּל

פֿאַרטרונקען

עס טוליען זיך נענטער די קניען

אַלץ נענטער, און שפּריצן מיט פֿונקען . - .

און פֿײַער לאָדט אויסעט אַ יעדער שװאַרצאַפּל,

און סיציטערן, ציטערן ויען . . .

נאָר פּלוצלינג אַ װיאָלאָנטשעל טוט אַ קלאָג אין אָרקעסטער . . .
וי סיטוט ווען אַ קלאָג אין אַ װאַלד פֿון פֿאַרגעסענע נעסטער . . .
און בלוטיק די האַלבע לבֿנה טריפֿט דורך אין די פֿענצטער.

עס װײַזט זיך אַ האַנט --

אַ האַנט אַ צעקרימטע פֿון אַרבעט, פֿאַרשמידט אין אַ קייט,
לייגט אויסעט די אותיות פֿון בלוט אױפֿן װאַנט:

-- טױט!. . .

און סיטאַנצן שטײַף-רעקיקע הערן, װײַס-זײַדענע דאַמען

העל,

העלער

און העלער,

עס שרײיען די מעשענע טעלער,

עס לאַבן קלאַרנעטן,

עס פּלױדערט דער צימבל,

די פּויקן פֿאַרטױבן דעם טיפֿן געוויין פֿון די פֿידלען,

און סיגראָבן די בעסער, װי אַלטע קברנים מיט פֿינצטערע רידלען ‎ .‏ .
