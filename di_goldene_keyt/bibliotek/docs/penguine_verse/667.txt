Gabriel Preil 639

ווי פֿעדערן

די יאָרן פֿליקן זיך אָפּ וי פֿעדערן

נאָר איך טאָר ניט איבערכאַפּן די מאָס:

די ראָמאַנטישע הײַזער האָבן נאָך ניט פֿאַרלאָרן
דעם הויער פֿון אימאַזש װאָס פֿאַרשיכּורט.

זי זײַנען בלויז געװאָרן מער באַטראַבט,

קילע דענקערס פֿאַרטאָן אין אַ פּאַמעלעכן שמועס.

אָן איבעריקע סורפּריזן

לאָזסטו די פֿלײט זיך מער ניט שפּילן
מיט סתּם שבֿחים-און-לויבן.

די פֿאַרשפּיצט-יונגע מאָלערײַ

הייבט זיך אָן אַרײַנגליטשן

אין פֿאַרעלטערטע פֿאַרבן;

דאָס נײַסטע דערוועגטע געבוי

צייכנט אָן שטריכן פֿון אַנטיקע שטיבער
און דו אַלײן --

ביסט אַ מענטש װאָס װײַסט זיך וי פּאַפּיר
אָפּגעדעקט, נאַקעט װוי דער שניי

און אָטעמסט טיף זומערדיק.

רעקאָרד

דער פּאָעט לייענט פֿאָר אַ ליר
וועגן די באַגלײבטקײטן פֿון זומער.
די גלאָז אין זײַן האַנט באַהאַלט
און האַלט אין איין צינדן

אַ קליין פֿײַער;

סע לײַבט אויף אַ דינע קלוגשאַפֿט,
