Yankev Fridman 645

פּאָעזיע

װאָרע פּאָעזיע האָט ליב אַ מאָל צו רײַטן

אויף געזונטע פּראָסטע פֿערד פֿון פֿראָזע,

די סוסים הירזשען פֿון פֿרײד, זי פֿילן אַפֿילו נישט די רײַטערישע לאַסט,
זי מיינען: לבֿנה-מלכּות זענען געקומען אויף פּראָסטע זאָטלען צו גאַסט. ..
קעניגלעכע קינדער זענען אי צניעותדיק, אי פֿול מיט פּאָזע.

בת-מלכּות האָבן ליב אַ מאָל צו פֿאַרבלאָנדזשען אין די װאָכעדיקע קיכן

און צוזאַמען מיט די דינסטן, אין ערדענע שיסלען, צו טונקען ראַזעווע
ברױט ...

אויף שװואַרצערד פֿון פּראָסטן מעל שטראַלט נאָך בלויער צעבלויט

דאָס בלויע בלוט דאָס קעניגלעכע, און צווישן קנאָבלגערוכן

שמעקט נאָך פֿירשטלעכער די װײַסע ליליענהויט . . .

אַוודאי איז װאָרע פּאָעזיע, חוץ קינדיש-צניעותדיק,
אויך מאָדערניש-ראַפֿינירט.

זי איז אין גאַנצן געראָטן אין גאָטט-װאָרער-װועלט,
וועלכע קאָמבינירט

דורך קאָנטראַסטן איר שאַרם . . .

נאָר צום סוף, נאָכן לאַנגן עקסטראַװאַגאַנטן װאָגל,

קערט זי, די פּאָעזיע, פֿון אַלע קאָזשלקעט מיט פֿאָרעם,
אַהיים צום אוראַלטן בלויען לאָגל,

װאָס װאַרט אויף איר אין כּבֿיכולס פֿאָטערלעכן שויס . . .
מאַרץ 1958
