Moyshe-Leyb Halpern 3

נאָר אַפֿילו ווען איך טראַכט אַז איך פּלאַפּל

וי אַ קימפּעטאָרן װאָס רעדט פֿון היץ --

װאָס טוג דאָס מיר,

אַז דאָס װאָרט, מײַן ציר,

גיט זיך אײביק פֿון מיר אַרױס אַזאַ צאַפּל,

װי בײַ נאַכט אַ ‎vy JN aN‏ טרעפֿט אים אַ בליץ
װאָס צינדט אים אַ צעבראָכענעם אונטער. --

נאָר ס'איז אפֿשר טאַקע ניט מער וי אַ נס,

װאָס איך זע וי אַן אוצר-זוכער אויס

ווען איך גיי אַזױ מיטן קאָפּ אַרונטער -- == --
אין דער אמתן בין איך דאָך אַ מת

װאָס האָט זיך פֿאַרשפּעטיקט פֿון שול אַרױס,

און װאָס לױפֿט צום קבֿר -- גאָט מײַנער -- -- --

אָ, שמואל מײַן ברודער!

אַ צילינדער איז אַ חוט אַ שיינער,

און שיין איז אויך די רויטע רויז.

נאָר דער, װאָס דאַרף שפּילן המן-הרשע

בײַם פּורים-שפּיל, נעבעך -- אים שמירט מען אויס
מער פֿון אַלע. און דעם ערשטן פֿון אַלע

װאַרפֿט מען אים אַרױס.

אָ, שמואל, מײַן ברודער, מיט פֿיר יאָר ייִנגער
אין דעם טאָג פֿון פּורים געשטאָרבן ביסטו,

איז שוין פֿינף און דרײַסיק יאָר אַז דו ליגסט דיר
אין דײַן היימישער ערד, אין דײַן שטילער רו
