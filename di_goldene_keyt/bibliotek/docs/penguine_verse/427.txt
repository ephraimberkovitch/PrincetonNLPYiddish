Moyshe Kulbak 399

האָט ער זי געטאָן דאַן אַ כאַפּ אין די אָרעמס די ברייטע,

דערלאַנגט איר אַ קוש אין דעם ציטריקן האַלדז דעם פֿאַרברענטן.

זי האָט זיך געגעבן אַ צאַפּל צו אים אַ דערפֿרײטע

און שטיל צו זײַן ברוסט זיך געטוליעט אַלץ נענטער און נענטער . . .

דער זיידעניו קומט שטאַרבן. ..

גרוי, וי אַ טויב, איז פֿאַרנאַכטלעך דער זיידע געקומען פֿון פֿעלד,
צורעכט געמאַכט שטיל דעם געלעגער און אָפּגעזאָגט ווידוי,

אין האַרצן צעזעגנט זיך רויקערחייט מיט דער וועלט

און דאַן צוגעשלאָסן, אָן כּוחות, די אויגן די מידע . . .

און סיזײַנען די פֿעטערס געקומען צוקאָפּנס פֿון זיידן,

אַראָפּגעלאָזט טיף די באַװאַקסענע קעפּ און געשויגן,

ס'האָט עפּעס פֿאַרשטשעמעט די הערצער און ניט געלאָזט ריידן,
פֿאַרשטשעמעטע הערצער -- אַ זיפֿץ ניט געקענט אַרױסקריגן . . .
פּאַמעלעך האָט דעמאָלט דער זיידע געעפֿנט די אויגן,

ס'איז װואַרעם אַ שמייכעלע איבערגעגאַנגען זײַן פּנים,

ער האָט זיך געזעצט אױפֿן בעט, קוים זיך איבערגעבויגן,

און אָט-װאָס דער זיידע האָט דעמאָלט גערעדט צו די בנים:

-- דו, אָרטשע, מײַן בכור, ביסט געווען דער יסוד פֿון משפּחה!

דער ערשטער אין פֿעלד און דער לעצטער געזעצט זיך צום טיש . . .
די ערד האָט זיך װאַרעם צעעפֿנט פֿון אונטער דײַן סאָכע,

אַזױ װוי די ערד זאָל דײַן זאָמען זײַן פֿרוכטבאַר און פֿריש.. . .
רחמיאל, ווער קען זיך מיט דיר אויף דער לאָנקע פֿאַרמעסטן!
געווען איז דײַן קאָסע אין גראָז, וי אַ פֿלײצל פֿון פֿײַער,

דיך קענען די שלענג אין די זומפּן, די פֿײגלען אין זייערע נעסטן.

די ברכח זאָל רוען בײַ דיר אינים שטאַל און אין שײַער!

דו שמוליע, דער טײַך-מענטש, ניטאָ אויף דער וועלט אַזאָ גלײַכן!
באַשטענדיק דעם בוטש אויף די פּלייצעס, באַשטענדיק אַ נאַסער,
געשמעקט האָט מיט שופּן פֿון דיר, מיט דעם ריח פֿון שליים אין די טײַכן,
געבענטשט זאָלסטו זײַן אױפֿן לאַנד, און געבענטשט אױפֿן װאַסער! . . .
