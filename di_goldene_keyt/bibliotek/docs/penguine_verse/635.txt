Aba Shtoltsenberg 607

זי קאָכט אָפּ הירזש מיט האָניק, זי גיט מיר מעד צו טרינקען,
זי בענשט מיך פֿאַרן אַװעקגײן און גיט מיר אויף קאַרשן צו קױפֿן,
סילאָזט זיך אַ שאַרפֿער האָגל, די שיך אין ליים אַרײַן זינקען,
ווער ווייסט צי כיוועל מיטן לעבן פֿון דאַנען קענען אַנטלױפֿן,

וי שאָטנס גייען מרגלים מיט הענגלעך טרויבן אויף שטאַנגען,

פֿון האַרץ בויערט דורך אַ געבריל, די האָר שטעלן אויף זיך קאַפּױער.
סילאַכט מיר אין פּנים אַ לייב, -- ער מעסט מיטן קנאָפּ צו דערלאַנגען . . .
איך דרימל מיט אָפֿענע אויגן אויף אַ בערגל זאַמד בײַ אַ טויער.

סיפֿליִען פֿײגל אַהיים, ס'חייבט זיך אָן שוין דער זומער.

איך לאָז זיך לױפֿן נאָך זיי, זיי װײַזן דעם וועג מיר פֿון אויבן.
אין שטאָט, נעבן באָקל זיצט שוין דער בעטלער דער קרומער,
סיפֿלאַטערן טויבן אויף דעכער, די זון האָט פֿאַרגאָסן די שויבן.
