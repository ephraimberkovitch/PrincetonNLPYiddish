Leyzer Volf 621

די בולװואַנסקע מויד

פּונקט ווי אין אַ באַלעגאָלע-בוד,
לעב איך, די בולװאַנסקע גרינע מויד,
אַלט געבאַקן פֿון סאָלדאַטסקן ברויט,

אויף דער געלער, טערקישער מאַשין

ניי איך, טרען איך, שטעפּ איך פֿון באַגי
ר

ביז דער אָװונט בלוטיקט אױפֿן שפּין.

בײַ אַ שװואַרצן שטיקנדיקן קנויט
פֿרעס איך ברויט מיט קרויט מיט בוריק-רויט
פֿאַרטרינקענדיק מיט ביטערזאַלץ אַ לויט.

עס קריכט מײַן טאָג אַ רויטער װי אַ ראַק.
מײַן פֿרײַטיקליכט איז געל-גרין, וי מײַן באַק.
מײַן שבת איז אַ לײַוונט-גרויער זאַק.

איך װאַרף זיך אױפֿן שטרוייזאַק וי אַ ראָב
מיט אַ פֿאַרביטערט-רעטעך-װײַסן קאָפּ
און שיט מיט ברוינע לעבער-טרערן באָב:

-- אָ, קום זשע, בחור-לעם, פֿון פֿײַנע לײַט,
געשפּינט פֿון פֿלאַקס, געסטריגעוועט מיט זײַד,
און לייג זיך בײַ מײַן בײַלן-בלויער זײַט.

אַזױ פֿיל יאָרן זיץ איך אַלץ און קלײַב
די גיײיענדיקע העפֿטינאָדלען אין לײַב,
אָךְ, גאָטינקע, איך ‎So‏ שוין זײַן אַ װײַב!

-- קום, בחורקע, פֿון טערקישן פֿאַסאָן!
מײַן איין איינציקער זָכר איז דער האָן,
װאָס קרייט מיר אַלע טאָג אין פֿענצטער אָן.

איך האָב אַ גרינעם פֿערציקער נדן,
אַ קאָלדרע פֿון אַ פֿעל פֿון אַ באַראַן.
שוין שלושים יאָר דערװואַרט איך דיך, מײַן מאַן!
