Morris Rosenfeld 85

דער סוועט-שאַפּ

קאָרנער וויי און עלנט שטייט אַן אַלטע הײַזל:
אונטן איז א שענקל, אויבן איז א קלײַזל.
אונטן קומען לומפּן אױפֿטאָן נאָר נבֿלות,
אויבן קומען ייִדן, קלאָגן אױפֿן גלות,

אָבער העכער, העכער: אױפֿן דריטן גאָרן,

‎PX‏ פֿאַראַן אַ צימער, -- וי צו זײַנע יאָרן!
זעלטן ווען געװואַשן, זעלטן ווען גערײניקט, --
טובלעקייט און בלאָטע זײַנען דאָרט פֿאַראײניקט,

‏אָט אין דיזן מקום אַרבעטן זיך פֿלײַסיק

‏און צופֿרידן, דאַכט זיך, בײַ אַן ערך דרײַסיק
אָפּגעצערטע מענער, אָפּגעצערטע װײַבער,

‏מיט צעדריקטע גײַסטער און פֿאַרװעלקטע לײַבער,

‏דאָרטן גייט אַרום זיך מאָטקע פּאַרך אַ בייזער,
שפּילנדיק די ראָלע פֿון אַ גאַנצן קיסר,

‏דען ער איז דער מײַסטער און די שאָפּ איז זײַנע,
און מען מוז אים פֿאָלגן, פֿאָלגן אָן אַ טענה.
