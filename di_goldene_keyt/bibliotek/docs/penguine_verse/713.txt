Abraham Sutzkever 685

אויך ווען דער מענטש װאָלט זײַן אַ גאָט און איך װאָלט זײַן אַ װאָרעם,
אַלץ איינס װאָלט איך צום פּײַניקער געברומט: ביסט ניט גערעכט.

מיך אַרט ניט, װאָס איך שטאַרב, אַן עדות -- אויף מײַן ברוסט דער אָדעם;
עס אַרט מיך, װאָס דער האַר אויף מײַנע יאָרן איז אַ קנעכט.

אַזױ שטייט אָנגעשריבן אויף אַ ברעט פֿון אַ װואַגאָן:

ווער עס װעט אַ מאָל געפֿינען פּערל,

געציליעט אויף אַ בלוטיק רויטן שנירעלע פֿון זײַד,
און װאָס צום האַלדז דערלױפֿן זי אַלץ דינער
וי דער וועג פֿון לעבן,

ביז װאַנען זי פֿאַרגײען אין אַ נעפּל

ניט צו מערקן --

ווער עס וועט געפֿינען אָט די פּערל,

זאָל וויסן, אַז זי האָבן קיל באַלױכטן

דאָס האַרץ -- אַן אַכצניעריקס, אומגעדולדיקט,
פֿון דער פּאַריזער טענצערין מאַרי,

איצט פֿירט מען מיך אין אומבאַװוּסטן פּוילן, --
װאַרף איך מײַנע פּערל דורך די גראַטעס,

אויב עס װעט געפֿינען זי אַ בחור --
זאָל די פּערל צירן זײַן געליבטע.
אויב עס וועט געפֿינען זי אַ מיידל --
זאָל זי אָנטאָן, עס געהערט צו איר,
אוב עס ‎vyn‏ געפֿינען זי אַ זקן, --
זאָל ער פֿאַר די פּערל טאָן אַ תּפֿילה.
