Anna Margolin 223

דאָס פֿײַער, װאָס איז איר געווען פֿאַרטרױט
און אין אייגענעם פֿײַער געברענט.

און װי אין שעהן פֿון איבערמוט
האָט זי מיט גאָט זיך שווער געווערט,
וי טיף געזונגען האָט דאָס בלוט,

וי צווערגן האָבן זי צעשטערט.

מיידלעך אין קראָטאָנאַיפּאַרק

אין האַרבסטיקן פֿאַרגאַבט

האָבן מיידלעך זיך פֿאַרװעבט

וי אין אַ וועלקן בילד,

זייערע אויגן זײַנען קיל, דער שמייכל ווילד און דין.
זייערע קליידער זײַנען לאַװענדער, אַלטירױז און עפּל-גרין.
אין זייערע אָדערן פֿליסט טוי.

זיי האָבן ווערטער העלע און לערע.

זי האָט אין טרוים געליבט באָטיטשעלי.

אַנטראַקט

דאָס איידעלע געוועב פֿון קלוגן שמועס,
וי שפּינוועבס דורכגעציטערט פֿון אַ ווינט,
האָט פּלוצים זיך צעריסן.

זיך װוּנדערנדיק, געלאַסן שמייכלענדיק,
האָט זי דורך דעם שווער-רוישנדיקן שװײַגן
דערפֿילט אים,

וי מען פֿילט אין שלאָף אַ מאָל אַ װאָלף:
מיט אויגן גאָלדענע, פֿאַרלאָפֿענע,

ריפּן אײַנגעצויגענע,

לאַפּעס שטײַף-געבויגענע,
