697

Abraham Sutzkever

לידער פֿון טאָגבוך
1974

ווער וועט בלײַבן, װאָס וועט בלײַבן? בלײיבן וועט אַ ווינט,
בלײַבן וועט די בלינדקייט פֿונעם בלינדן װאָס פֿאַרשװינדט,
בלײַבן װעט אַ סימן פֿונעם יִם: אַ שנירל שוים,

בלײַבן װעט אַ װאָלקנדל פֿאַרטשעפּעט אויף אַ בוים.

ווער װעט בלײַבן, װאָס װועט בלײַבן? בלײַבן װעט אַ טראַף,
בראשיתדיק אַרױסצוגראָזן ווידער זײַן באַשאַף.

בלײַבן וועט אַ פֿידלרױז לכּבֿוד זיך אַלײן,

זיבן גראָזן פֿון די גראָזן װועלן זי פֿאַרשטײן.

מער פֿון אַלע שטערן אַזש פֿון צפֿון ביז אַהער,

בלײַבן װועט דער שטערן װאָס ער פֿאַלט אין סאַמע טרער.
שטענדיק װעט אַ טראָפּן װײַן אויך בלײַבן אין זײַן קרוג,
ווער װעט בלײַבן, גאָט װעט בלײַבן, איז דיר ניט גענוג?

1975
בײַ טאָג אַ לוויח, בײַ נאַכט אַ קאָנצערט
און קומען סײַ דאָרטן סײַ דאָ איז באַשערט.

באַשערט אַ קאָראָמיסל אױפֿן געניק:
צוויי פֿולינקע עמערס מיט אומגליק און גליק.

אַז ליידיק װאָלט הענגען אַן עמער, קאָן זײַן
דער צווייטער װאָלט קיין מאָל קיין פֿולער ניט זײַן.
‎Mp 78 i x‏

די זאַלץ װאָלט ניט פֿילן איר טעם און זי װאָלט
פֿאַר זאַלצעלעך זיבן אַן אוצר באַצאָלט.

און טיליכט װאָלט געװאָרן אין קנייטשן און קראַנק
ווען ס'װאָלט ניט אַ שאָטן אים זײַן אַ געטראַנק.
