347

Perets Markish

טריקענען זיך אױפֿן ווינט די אָפּגעשװענקטע פּלױטן

און ווייכער קנעט זיך אונטער מײַנע פֿיס די שװאַרצע ערד.
װאָס זאָל איך בײַ דיר נאָך הײַנט בעטן,

צעווייקטע ערד, צעפּאַטלטער, פֿאַרשײַטער ווינט,

מיר דאַכט, צום ערשטן מאָל האָב איך דיך חײַנט

אוף וועלט דערזען . . .

און איך, אַ קינד

אין גאַנצן, איך פֿאַרמאָג דיך חײַנט אַלײן . . .

לייגן זיך רויטע קי אויס אינעם בלאָטיק-שװאַרצן טאָל
מיט הינטנס אויסגעשמירטע און מיט אָנגעפֿילטע דיקעס
און אין מײַן האַרצן לייגט זיך שטילערהייט

‎xX‏ יונגע פֿרײד

‏פֿון װאַרעמען און שטילן אינדערפֿרי

‏מיט אויסגעטריקנט פֿאַראַיאָריק היי

‏און אױיסגעשפּאַנטע פֿערד . . .

‏אַרומכאַפּן מיר ווילט זיך אַלע קי
און לייגן זיך מיט זיי אויף דריערד
און רעווען גלײַך מיט זיי.

‏פֿאַר מײַן אַדומגײן פּוסט-און-פּאַס איז מיר דער טאָג נאָך קאַרג,

‏און פֿאַר מײַן װאַלגערן זיך אויף געלעגערס -- איז מיר די נאַכט נאָך װײניק;
װאָס איז דען וועלטיש ליכטיקייט קעגן מײַן דורשט פֿון איין אויג,

‏און קעגן שׂריפֿות פֿון מײַן האַרץ, װאָס איז דען פֿינצטערניש פֿון וועלט

‏אַ באַרג?

‏מיר איז צו קליין דער וועג -- פֿאַר מײַן ניט וויסן װוּ איך גי דאָ,
און פֿאַר מײַן אײַנשפּאָרן זיך ווילד איז פֿױל און שלעפֿעריק דער ווינט;
