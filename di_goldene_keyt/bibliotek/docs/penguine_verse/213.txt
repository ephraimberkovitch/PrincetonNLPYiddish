Moyshe-Leyb Halpern 185

בעט איך זיך: ברודערקע, לאָז מיך אַרױס, --
זאָגט ער: לאָז מיך אַרײַן אין הויז,

ווייס איך דאָך אָבער װאָס ער איז אויסן,

לאָז איך אים װײַטער שטיין אין דרויסן.

פֿרעגט ער מיך וועגן דעם שטיקל קעז,

װאָס איך היט עס אונטער מײַן געזעס,
דערשרעק איך זיך, גיב איך אַ טאַפּ, איז עס דאָ.
איז דאָך שוין ווידער קיין זאָרג נישטאָ.

די מעשה מיט דער פֿליג

אױפֿן ווינטמיל פֿליגל אין אָװנטגאָלד,

זיצט אַ שד און וויינט פֿאַר פֿאַרדראָס.

פֿון הונגעריקן דאָרף איז אַנטלאָפֿן אַ פֿליג --
זשומט זי און דרייט זיך אַרום זײַן נאָז,

און לאָזט אים נישט דרימלען.

הערט דער מילנער בײַם ליידיקן ראָד

אַז מען וויינט אין דרויסן -- ווייסט ער נישט װער,
מיינט ער, אַז דאָס איז זײַן װײַב, װאָס קומט

צו פֿרעגן פֿאַר װאָס ער זיצט וי אַ בער,

און מאָלט נישט קיין ברויט פֿאַר די קינדער.

לאָזט ער דאָס ליידיקע מילראָד גיין,

און װאַרפֿט זיך אַליין וי קאָרן אַרײַן.

קוקט די זון דורך אַ שפּאַרע און מיינט

אַז זי מאַכט רויט דאָס מעל מיט איר שײַן --
װײַזט זי דעט שד דאָס װוּנדער,
