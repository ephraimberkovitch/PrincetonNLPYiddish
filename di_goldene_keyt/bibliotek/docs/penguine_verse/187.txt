Yisroel-Yankev Schwartz 159

אָ, קלאָרע ליכטיקייט פֿון אונדזער האַרבסט --
שוין פֿערציק יאָר װוי כילעב אַדורך דײַן פּראַכט
און סיקען ניט האַרץ זיך אָנפֿרײען גענוג,

און סיקען דאָס אויג ניט זעטיקן זיך גאָר

מיטן חסד פֿון די פֿאַרבן און קאָלירן

און מיטן מילדן קלאָרן ליכט װאָס שטראָמט
אין גרויסער שלווח. (װאָרהאַפֿטיק, גיב גאָט,

די שלווה זאָל ניט ווערן אָפּגעטאָן

פֿון אונדז און פֿון די קינדער אונדזערע

און פֿונעם גאַנצן לאַנד.) די הענגלעך מאַלינעס,
וי רויטע הענגלעך קרעלן, לײַבטן דורך

די געלבלעך-גרינע צװײַגלעך פֿון די ביימלעך,
און װײַטע זײַלן רויך -- זי גייען אויף

פֿון פֿײַערן פֿון אָנגעשאַרטע בלעטער;

און אַז דאָס לינדע ווינטל פֿאָכט אַדורך --
דערגייט צו מיר, דאָ אויף דער אָפּגעלײגטער באַנק,
דער שאַרפֿער ריח פֿון געברענטע בלעטער,
מיט װײַניקײט און ביטערקייט פֿון זאַפֿטן

און גראָזן געל-פֿאַרטריקנטע אין פֿלאַם.

און דורכן פֿאָרהאַנג פֿון די װײַסע רויכן קומט
געפּילדער און געקלאַנג פֿון יונגע קינדער --
גרייכט נעפּלדיק צו מיר, וי פֿון אַן אַנדער וועלט.
דער שאַרפֿער רויך פֿאַרשיכּורט יעדן חוש

און אינעם האַרצן ציטערט, ציטערט, קלינגט:

איך גיי אַרום אין פֿרעמדן װאַלד,
עס לײַכט די זון, נאָר מיר איז קאַלט;
זינגען זינג איך -- מײַן געזאַנג

ווערט פֿאַרשטומט אָן װידערקלאַנג,

אַ האַלב-שעה גאַנג פֿון בערגל װוּ איך זיץ

ליגט אױסגעשפּרײט דאָס פֿעלד פֿון גרויסער רו,
פֿון בוים באַשירעמט און באַדעקט מיט גראָזן --
און אינעם ליכט אין דעם עלעגישן פֿון טאָג
שטייט אויף די צײַט פֿון אױפֿבױ און פֿון קראַפֿט
אין נײַעם פֿרעמדן לאַנד; אַ גרויסער װאַלד,

אַ גרינער רוישנדיקער װאַלד אין אױפֿגאַנג

מיט פֿײגל און געזאַנג. מיט רחמים און מיט חסד
איז אײַנגעקריצט אין האַרצן יענע צײַט. --
