Abraham Reisen 95

דורות פֿון דער צוקונפֿט

דורות פֿון דער צוקונפֿט,
קומענדיקע ברידער,
איר זאָלט ניט דערוועגן
אויסלאַכן די לידער --
לידער פֿון די שװאַבע,
לידער פֿון די מידע,

אין אַ דור אַן אָרימען,
פֿאַר דער וועלטס ירידה.

מיט דער װײַטער פֿרײַהײט
אַלע דורכגעדרונגען

האָבן מיר די לידער
שטילערחייט געזונגען.

און אין נאַכט אין חושך,
וװוײַט פֿון אייג'נע גליקן,
האָבן מיר בשתּיקח

אױפֿגעשטעלט די בריקן.

זיך געחיט פֿון שׂונא,

װאָס האָט װאַך געלויערט,
און דערפֿאַר די לידער
קלינגען אָפּ פֿאַרטרױערט

און די גרויע בענקשאַפֿט
און דער געהיימער צאָרן,
װאָס איז אין די לידער

אײַנגעוועבט געװאָרן .. .
