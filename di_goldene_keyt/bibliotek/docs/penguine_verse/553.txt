Rokhl Korn 525

פֿאַלט מײַן ברוינער לײַב צו דײַנע פֿיס,
וי די זאַנג, װאָס ברעכט זיך פֿאַרן שניטער.

פֿון יענער זײַט ליד

פֿון יענער זײַט ליד איז אַ סאָד פֿאַראַן

און אין סאָד איז אַ הויז מיט אַ שטרויענעם דאַך --
עס שטייען דרײַ סאָטנעס און שװײַגן זיך אויס,
דרײַ שומרים אויף שטענדיקער װאַך.

פֿון יענער זײַט ליד איז אַ פֿױגל פֿאַראַן,

אַ פֿױגל ברויןגעל מיט אַ רויטלעכער ברוסט,

ער קומט דאָרט צו פֿליען יעדן װוינטער אויף סינײַ
און הענגט, וי אַ קנאָספּ אויף דעם נאַקעטן קוסט.

פֿון יענער זײַט ליד איז אַ סטעזשקע פֿאַראַן,

אַזױ שמאָל און שאַרף, וי דער דין-דינסטער שניט,
און עמעץ, װאָס האָט זיך פֿאַרבלאָנדזשעט אין צײַט,
גייט דאָרט אום מיט שטילע און באָרװעסע טריט.

פֿון יענער זײַט ליד קענען װוּנדער געשען

נאָך הײַנט, אין אַ טאָג, װאָס איז כמאַרנע און גראָ,
ווען ער דופֿקט אַרײַן אין דעם גלאָז פֿון דער שויב
די צעפֿיבערטע בענקשאַפֿט פֿון אַ װװוּנדיקער שעה.

פֿון יענער זײַט ליד קען מײַן מאַמע אַרױס,

און שטיין אויף דער שוועל א װײַלע פֿאַרטראַבט

און מיך רופֿן אַהײם, וי אַ מאָל, וי אַ מאָל:

-- גענוג זיך געשפּילט שוין, דו זעסט נישט? ס'איז נאַכט.
