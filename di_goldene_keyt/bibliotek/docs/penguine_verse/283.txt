255

Aaron Glants-Leyeles

און דו, גראַדינאָזיקע און מיסטיש-אויגיקע,

דו לויף אויף דײַנע דינע (באמת צו דינע) פֿיס,

און קינדיק אָן מײַן דיכטערישן רום אין אַלע פֿיר עקן
און אין אַלע פֿיר טוב-עקן.

נישט גערוט, נישט געראַסט,

צי געגעסן, צי געפֿאַסט,

צי אָנגעטאָן אָדער אין דײַן אָליווענער בלויזקייט --
דערצייל דער וועלט מײַן גרויסקייט.

עס איז הויכע צײַט.

מײַנע שׂונאים די בייזע לײַט

טוען און מיִען זיך עט זאָל פֿאַרגעטן ווערן

פֿון אַריבער די ימען ביז אַריבער די שטערן

דאָס געדעכעניש אין דיכטערלאַנד פֿון דעם פּרינץ שבפּרינץ.
עס דערגייט שוין ביז דער פּראָװינץ.

ישעיה און האָמער

די שיינקייט פֿון האָמערן איז אָן גלײַכן, סיאיז האָמער!
די תמימות נאָבעלע, די העלדישקייט די פֿרײַע,

די גבֿורה מענלעכע, דער גראַדער, קינדישער באַגער.
נאָר װווּנדערלעך איז ישעיה.

אַ טײַך אַ ריזלדיקער, פֿליסנדיקער איז האָמער --
ער באָדט אין זון די ברעגן פֿון דעם לאַנד אַבאַיע,
און פּרעפּלט דער לבֿנהס זילבער-פּרעפּל צום געהער.
נאָר לעבנט-װואַסער -- איז ישעיה,
