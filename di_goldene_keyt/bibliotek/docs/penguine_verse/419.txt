Moyshe Kulbak 391

אַזױ וי אין שלאָף איז אַבֿרהם באַנומען געזעסן,
אַ בוים אין בוים האָט אין טונקעלער ליבט זיך געגאָסן,

און סיהאָט זיך געהערט װוי דאָס גראָז ווערט געצופּט און געפֿרעסן . . .

און סיהאָט זיך געהערט: אױפֿן הימל עס רירן זיך שטערן,
אַ רויכעלע טוליעט זיי אײַן, וי אַ װאַרעמער ניגון;
אַ ציטריקע נעץ האָט פֿאַרנומען דעם הימל דעם לערן
און סישווימען דאָרט פֿישעלעך, פֿינקלען און וויגן זיך, וויגן . . .
עס האָט זיך אַבֿרהם, דעם פּנים אַרױף, אויסגעצויגן:
די קאַלטע לבֿנה גייט אום אין אַ ראָד אין אַ געלער
און זיבעצן שטערנדלעך זײַנען געקומען צעפֿלױגן,
עס ציטערט איין שטערן אַ גרינער פֿון אַלעמען העלער . . .
נאָר פּלוצלינג דאָט שטערנדל האָט זיך געגעבן אַ צאַפּל,

אַ פֿלי דאַן געטאָן אינעם בלויען געוועב פֿון די שטראַלן,
אַזױ ווי אַ פֿונק פֿליט אַרױס פֿון אַ בלויען שװאַרצאַפּל . . .
‎PR‏ מאָכיקן װאַלד איז דער שטערן אַרונטערגעפֿאַלן.
אַבֿרהם האָט עפּעט אַ חלום אַ װוײַטן פֿאַרשטאַנען — -- --
דער פֿינקלענדער ‎nba‏ האָט די געגנט די גאַנצע באַשאָטן,
און דאַן מיט אַ זיפֿץ איז דער פֿעטער פֿון דריערד אױפֿגעשטאַנען
און שטיל צו די װאַרעמע קליאַטשעס אַװעק אינעם שאָטן. . .
ער האָט זיך אַזױ בײַ די פֿערד אין דער פֿינצטער געפּאָרעט.

אַ האַלדז ‎NK‏ אַ האַלדז האָבן אַלע געעטעמט פֿאַרשלאָפֿן,
דאָס ליכט פֿון דער זײַט האָט אויף איינעם אַ פֿערד אָנגעטראָפֿן
און ס'האָט זיך פֿון אים נאָר די פּלײצע געזען אױסגעמאָרעט . . .
דאָס בינטל פֿון שקאַפּעס איז טונקל צוזאַמענגעגאָסן געװאָרן,
פֿאַרמאַטערט אין שטרויענעם בײַדל אַדײַן איז דער פֿעטער,
אַ טאָפּאָל האָט מאַט אין דער פֿינצטער געשײַנט מיט די בלעטער,
און װײַט איז פֿאַרגליווערט אין שטראַלן געלעגן דער קאָרן.
שטיל איז אַבֿרהם אויף דריערד אין דעם בײַדל געלעגן,
געחלומט פֿון דערפֿל, געשמייכלט צו זיך און געשוויגן,
אַרױס איז פּאַמעלעך אין בענקשאַפֿט זײַן האַרץ פֿון די ברעגן
און סיהאָט זיך דער פֿעטער גאָר פּלוצלינג צעטרעלט אין אַ ניגון:
ביסט די שענסטע אין דאָרף, נאַסטאַסיע,
זע,
סיקוועלט דער גערשטן און געבערדלט איז דער האָבער
די געמויזעכצן אין נעפּל פֿינקלען פֿונם טוי. . .
הער זיך אײַן,
הער זיך אײַן,
אין די וועלדער די יאַדלאָװוע גייט איצט אום פֿאַרחלומט
אין לבֿנה-שײַן
