Moyshe-Leyb Halpern 181

און װײַטער װעל איך זען פֿאַר זיך דאָס רעטעניש -- דעם טוט
און בלאַנקען וועט זײַן סערפ פֿאַר מיר אַזױ וי פֿײַער רויט,
‎TUK‏ וי פֿײַער רויט,

אַזױ וי גאָלד,

אַזױ וי בלוט.

דער פֿױגל

קומט צו גיין אַ פֿױגל מיט אַ קוליע אונטערן פֿליגל
און פֿרעגט פֿאַר װאָס איך חאַלט די טיר אױפֿן ריגל.
ענטפֿער איך אים, אַז פֿאַרן טויער

שטייען גזלנים אויף דער לויער,

װאָט ווילן אױסכאַפּן דאָס שטיקל קעז,

װאָס איך האַלט באַהאַלטן אונטער מײַן געזעס,

וויינט דער פֿױגל דורכן שליסל-לעמל

און דערציילט מיר, אַז ער איז מײַן ברודער מעבל,
און זאָגט, אַז איך האָב נישט קיין באַגריף

וי ער האָט געליטן אויף דער שיף,

װאָס האָט אים אַריבערגעבראַכט אַהער,

אױפֿן קוימען -- זאָגט ער -- געקומען איז ער.

זע איך דאָך שוין װאָס דער פֿױגל איז אויסן,
לאָז איך אים טאַקע שטיין אין דרויסן.
דערװײַל אָבער, וי עס מאַכט זיך אַ זאַך,
באַשליס איך בײַ זיך צו זײַן אויף דער װאַך,
און איך שטופּ אַרונטער מײַן שטיקל קעז
נאָך טיפֿער אונטער מײַן געזעס.
