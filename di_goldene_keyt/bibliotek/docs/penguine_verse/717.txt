689

Abraham Sutzkever

און װאַרט געדולדיק
אויף דער תּליה: גיב מיר שוין אַ הוידע.

און ניט איך בעט גענאָד, ניט מיך פֿאַרדריסט

מײַן האַרבער גורל דער באַשערטער.

נאָר דו, מײַן ליכטיק רייזעלע,

געדענק דײַן "מאַמעט" ווערטער:

איין מאָל לעבט מען -- זאָל עס ניט פֿאַרבײַלױפֿן אומזיסט.

ווילנער געטאָרמאָסקװע-לאָדזש
1943-46

הירשן בײַם ים-סוף

דער זונפֿאַרגאַנג האָט זיך פֿאַרעקשנט מיט העזח
צו בלײַבן אין ים-סוף בײַ נאַכט, ווען עס קומען
צום פּאַלאַץ פֿון װאַסער -- די אומשולדיק ראָזע,
די איידעלע הירשן צו שטילן דעם גומען.

זיי לאָזן די זײַדענע שאָטנס בײַם באָרטן

און לעקן אין ים-סוף די רינגען פֿון קילקייט

מיט פֿידלענע פּנימער לאַנגע. און דאָרטן

געשעט די פֿאַרקנַסונג בײַ זיי מיט דער שטילקייט.

געענדיקט -- אָנטלױפֿן זיי: רויזיקע פֿלעקן
באַלעבן דעם זאַמד. נאָר עס בלײַבן פֿול יאָמער
די זונפֿאַרגאַנגיהירשן אין װאַסער און לעקן

די שטילקייט פֿון יענע, װאָס זענען ניטאָ מער.
1949
