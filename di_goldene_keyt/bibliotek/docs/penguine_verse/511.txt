Uri Tsvi Greenberg 483

און אין קופּערליכט ליגט גלאַנציק ס'ברוינע לעבל ברויט מײַנס,
סיטאַנצן אום די פֿליגן אױפֿן רוקן, זשומען: זשום.

דאָס מעסער בלאַנקט. דער לעפֿל זילבערט. כ'וויל מיך נעמען עסן:
הונגעריק און דאָרשטיק בין איך, שלאַף פֿון גיין אין גאַסן -- --
עפֿנט זיך די װײַסע טיר און סיקומט אַרײַן אַ קלומפּן:
אָפּגעצערטע באַקן, שטאַרע אויגן (סיאיז דער עלנטן)

און אַ האָריק קנאָכנדיקע האַנט צעלייגט זיך בעטנד:

הונגעריק און דאָרשטיק בין איך, מיד פֿון גיין אין גאַסן . . -
כיבעט דעם קלומפּן זיצן אויף מײַן שטול און הייס אים עסן,
זיצט דער קלומפּן, עסט און מעלה"-גרהט וי אַ חיה.

אָפּגעגעסן, שלײַכט ער צו דער טיר, באַלעקט די ליפּן:

גוט געוועזן . . . סיברודיק פּנים שמייכלט, סיגרינען דיאויגן.
און אַז ער גייט אַװעק און ס'איז די װײַסע טיר געשלאָסן,
ציטערט אויף די װײַסקײט און עס נעמט זיך עפּעס װײַזן:
קודם-כּל, צוויי הערנערשפּיצן, דאַן: אַ טוטער שטערן --

צוקט ער, צוקט און ציט אַרױף זיך, ביז מען זעט די ברעמען,
נאָך אַ רגע -- זשמורען אויף צוויי אַגרעס-גריגע אױיגן,

שפּיזיק קוקן זי אַקעגן מיר און פּרוּוון לאַכן -- --

אָפּגעקוקט -- און אויס. די טיר איז װײַס. אין שטילן צימער
ליגט צעלייגט דאָס קופּערליכט, סיאיז מיטנטאָג. איך רייכער.
און סיפֿליען אום די בײַסנדיקע פֿליגן, זשומען גיפֿטיק,

און מײַן גומען טריקנט, און מײַן מוח איז צעגאָסן . . .
