Abraham Sutzkever 691

דער טוט פֿון אַן אָקס

מיט ברענענדיקע הערנער, צוויי אויסגעקרימטע װאַקסענע >
אונטער אַ געלן שטראַליקן אָרעאָל, טראָגט זיך אַן אָקס מיט אַ הייזעריקן
רעווען פֿונעם פֿלאַמענדיקן שטאַל אַרױס, ווי אין זײַן האַלדז װאָלט געבליבן
שטעקן אַ גילדענער חלף. דאָס צוגעקלעפטע טרוקענע מיסט פֿון זײַן
הינטערטייל רייכערט זיך אין פֿיאָלעטע קנוילן און זײַנע פֿאָדערשטע פֿיס,
אַרױף ביז דער געמבע, פֿלאַקערן בײַם סאַמע פֿלײש וי אונטערגעצונדן
‎TRIN‏

דער פֿאַלנדיקער ערשטער שניי, גלײַך עמעץ װאָלט פֿאַריאָגט פֿון
הימלשלאַק אַ ריזיקע טשאַטע פּערל-װײַסע יונגיטשקע טויבן, פֿאַרטריבן זי
אויף דער זינדיקער ערד אין מיטן זייער װואַרעמען שלאָף -- דער שניי קאָן
דעם פֿײַער ניט אײַנלעשן. ווען די פֿונקען, די רויטע פֿליענדיקע נאָדלען,
וועקן אויף מיט אַ דינעם שטאָך די פֿאַלנדיקע טויבן -- דויערט ניט קיין
,אוי -- און די טויבן ווערן פֿאַרשלונגען פֿונעם זשעדנעם פֿײַער. און מיטן
כּוח פֿון די פֿאַרשלונגענע שנייטויבן בושעוועט נאָך ווילדער, מיט מער
הנאה, דאָס פֿײַער אויף זײַן קרבן, שמידט אים אין קופּערנע ריפּן, זיצט אויף
זײַן רוקן וי אַ נאַקעטער סאַטיר און שמײַסט דעם אָקס מיט שײַטערדיקע
‎wor‏

צו זײַנע אויערן דערטראָגט זיך אַ מממו, אַ גרױליק בענקענדיקער מממו,
אַ דונער מיט אָפּגעהאַקטע פֿליגל . . .

ער קאָן ניט ענטפֿערן. סימויל איז אָפֿן, נאָר ניט אַנדערש -- ער האָט
פֿאַרלױרן די צונג,

זײַן אימפּעט יאָגט אים ווײַטער, סיפֿײַער הייבט פֿון דער ערד, פֿון די
שקיעהדיק פֿינצטערע זומפּן װאָס ציען זיך ביז צו אַן אָזערע.

ערשט דעמאָלט, ווען ער שטורעמט אַרײַן ביז די קני אין אָזערע, און מיט
די פֿאַרטאָפּלטע עליפּסענע אויגן, װי צונױפֿגעשמאָלצן גלאָז פֿון אַ סך
קאָלירן, דערזעט ‎PR ay‏ װאַסער נאָך אַן אָקס, אַ קאַפּױערדיקן, מיט
ברענענדיקע הערנער אַראָפּ, אין חימל אַרײַן -- נעמט זיך קנייטשן אויף זײַן
פּנים אַ מענטשלעבער שמייבל.

עס פּלאַצן זײַנע קופּערנע ריפּן.

דער שניי שיט און שיט.

און דער אָקט, דרייט אויס דעם קאָפּ אויף לינקס, אין דער ריכטונג צו זײַן
היימישן דערפֿל, װאָס פֿון אים איז בלויז פֿאַרבליבן אַ פֿינצטערער קוימען,
וי אַ טויטע האַנט, און ער טוט זיך קיין ריר גיט.

אַ װײַלע פֿלעמלען נאָך די הערנער, וי ליכט צוקאָפּנס פֿון אַ טויטן, און
לעשן זיך צוזאַמען מיטן טאָג.
1953
