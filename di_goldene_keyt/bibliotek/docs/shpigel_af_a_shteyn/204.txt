 

דער נסתּר

אייניקע האָבן זיך אין גאַנג פֿאַרהאַלטן, און אַנדערע, װאָס זײַנען אונדז שױן
איבערגעגאַן, האָבן זיך אויף צוריק אויסגעקערעוועט, און בײַ אייניקע האָט זיך
אַ שמייכל געוויזן, און אַנדערע האָבן, אַז דאָס איז אַ צירק אָדער אַנדער פֿאָר-
שטעלונג-רעקלאַמע געמיינט, און זיי האָבן אונדז קיין פּלאַקאַטן טראָגן גיט
געזען, און זיי האָבן ניט געװּסט, װאָס מיינען מיר און װוּהין רופֿט און לאַדט
אײַן אונדזער רעקלאַמע.

און דער שטױיב-פּאַרשױן האָט דעם אינטערעס פֿון די פֿאַרבײַגײער געזען,
און ער האָט זיך ניט שלעכט און ניט געענגט געפֿילט. און ניט װי איך, װאָס יאָ
געענגט און יאַ שלעכט, און, פֿאַרקערט, און געזען האָט מען, אַז אין דעם עולמס
פֿאַראינטערעסירטקײט איז אויך ער פֿאַראינטערעסירט, און אַז דאָס טאַקע האָט
ער געװאָלט, און אַז דאָס איז דער מיין זײַנער טאַקע.

און שפּעטער, און אַז מיר זײַנען װײַטער אין גאָס געגאַנגען, און אַז מיר
זייַנען אין שוין מער טומלדיקע און אין מער גאַסןדרעשיקע ערטער געקומען און
מענטשן זײַגען שוין אַרום אונדז פֿיל און אַ סך געווען, אוֹן באַלד האָט אַ רעדל
אונדז שוין אַרומגערינגלט, װײַל דער שטױב-פּאַרשױן האָט אין געדיכטעניש
קומענדיק, זיך און מיך פֿון װײַטער גיין פֿאַרהאַלטן און מיר זײַנען שטיין גע-
בליבן, און ווען אויך דאָרט האָט זיך דער עולם געװוּנדערט, און פֿריער אונדז
מיט די אויגן און דערנאָך אויך מיט ווערטער שוין געפֿרענט: װאָס מיינען מיר,
ווער זײַנען מיר, אוֹן װאָס טוען מיד מיט זיך פֿאָרשטעלן און רעקלאַמירן, האָט
דער שטױב-פּאַרשױן דעמאָלט מיט זײַן שטעקעלע אַ מאַך געטאָן, און געהייסן
האָט עס, מ'זאָל הערן, ער האָט אַ װאָרט צו זאָגן

און דער עולם האָט אױסגעװאַרט און דער שטױיב-פּאַרשױן האָט אים נאָך
אַ ביטל װאַרטן געלאָזט, אום זײַן אינטערעס נאָך מער צו דערוועקן, און אַליין איז
אַ שװײַגנדיקער געשטאַנען, און דערנאָך האָט זיך אָנגערופֿן און אַזױי געזאָגט;

-- יאָ, אַ דעקלאַמע, עולם, און דער נזיר, װאָס ער שטייט דאָ פֿאַר אייך,
איז פֿון פּרנסה אַרױסגעשלאָגן, ער האָט ניט װאָס צו טאָן, און זיין קלייטל, װי
איר ווייסט, איז, װי בי אַלע נזירים איצט, שוין אויף אַ שלאָס פֿאַרשלאָסן, און
קיין שטוב און קיין היים האָט ער ניט, װײַל זײַן שטוב און זײַן היים זײַנען דאָך
צוזאַמען מיט זיין קלייט געווען, און אַז זייַן קלייט איז צו, איז די שטוב שױן
במילא, און אויך מיט זײַנע שטובלײַט האָט ער איבערגעריסן, און אַ װײַב אַ
שטרויזאַק האָט ער געהאַט, און ער האָט, פֿון זײַן היים אַװעקגײענדיק, אים מיט
גאַז באָגאָטן, און באַלד, און אויב איר װילט זען, מײַנע דאַמען און הערן, קערעוועט
זיך צום טורעם און צום בנין אויס, קוקט אױפֿן קוימען און אױפֿן דאַך אַהין, און
איר װעט פֿון דאָרט דעם רויך און פֿלאַם זען אױפֿגײן,

} 1

 

 

 

 
