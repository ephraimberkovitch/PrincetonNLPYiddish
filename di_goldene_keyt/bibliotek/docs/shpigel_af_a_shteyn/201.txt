דער נסתּר

אַ פֿאַרזשאַװערטס, װי דו זעסט, שטייט דאָ, און איך צאַפּ נעץ און שימל פֿון די
ווענט און דערלאַנג זיי, און אויף זיי, זייער ליגן אין בצט זי באַלײַבטן, קלײַב
איך האָר פֿון בערד און פֿון פּליכעס נזירישע, מאַך קנייטלעך און צינד זי
פֿײַער אָז.

-- און װאָס טו איך דאָ? -- האָב איך נאָך אַ מאָל בײַם שטױב-פּאַרשױן
געפֿרעגט, -- און װי קום איך אױפֿן בעטל אַהער, און װאָס אָב איך מיט מוטער-
קינד און שטרוי צו טאָן ?

-- דו, --- האָט ער מיר געענטפֿערט, -- ס'איז דאָך דײַן שטרוי און דײַן
מלאָכה שטרויענע, דו און אַלע דײַנע ברידער נזירים אַזױנע, און פֿון אײַער
שטרוי-לעבן זײַנען אײַך אַזױנע קינדער אַרױסגעקומען, און איר זייגט זי און
איר האָט ניט מיט װאָס, און איר דרייט זיך און קאָרטשעט זיך...

און דאָ האָב איך זיך פֿון מײַן געלעגער אױפֿגעכאַפּט און אױפֿן בעט זיך
אױפֿגעזעצט, און פֿונעם װײַב האָב איך זיך אָפּגערוקט, און דאָס קינד צו מיט בעט
צוגעשאַרט און אַליין האָב די פֿיס אױפֿן פּאָל אַראָפּגעלאָזט און אַזױ זיצן געבליבן:
דעם קאָפּ אַראָפּגעלאָזט און די אויגן צו דער ערד, און די אויגן זײַנען מיד נאַס
געװאָרן, און טרערן האָבן גענומען גיין.

און איך האָב. געוויינט. און פֿריִער זײַגען מײַנע טרערן אויף מיינע הענט
מיר געפֿאַלן, דערנאָך אויף די קני און אױפֿן פּאָל אַראָפּ און זיי האָבן וי פֿון אַ
דאַך אַראָפּגעקאַפּעט, און זיי האָבן די פּאָל פֿריער נאַס געמאַכט, דערנאָך שוין צו אַ
ריטשקעלע געװאָרן, און דער שטױיב-פּאַרשױן איז אַלץ איבער מיר געשטאַנען און
מיר אויף מײַן קאָפּ געקוקט, און דאַן, און אַז כ'האָב זיך שוין אָנגעװיינט אַ סך,
און דאָס ריטשקעלע שוין פֿול און אָנגעזען, אַזױ האָט מיר דער שטױב-פּאַרשױן
די פֿיס אַחין אַרײַנטאָן געהייסן, און איך האָב אַרײַנגעטאָן.

און באַלד האָב איך אין דער װאַנט, װאָס אַנטקעגן זיך, עפּעס װי אַ ליכטי
רעדעלע דערזען, אַ קליינס און וי פֿון אַ גלעזל פֿון אַ לאָמפּ אַ מאָל אויף אַ װאַנט
שײיגט אָפּ, און די שיין איז זיך צעװאַקסן, און דאָס רעדל האָט װאָס אַ מאָל אַלץ
מער זיך צעברייטערן און צעעפֿענען גענומען, און באַלד שוין אויף דער גאַנצער
װאַגט אַ ראָד, און נאָך אַ ביסל, און די װאַנט אַליין האָט זיך װי אַן עפֿן געטאָן
און איך האָב, אױפֿן ברעטל זיצנדיק, און די פֿיס אין די טרערן האַלטנדיק, פֿאַר
זיך אַ גרויסן דרויסן דערזען, און דער דרויסן האָט מִיר, נאָכן קליינעם שטיבל
מיטן קליינעם קאַנעצל באַלױכטן, מיט אַ גװאַלדיקער שײַן אַ בלענד געטאָן, און
געדאַכט האָט מיר, איך זע אַ ים אַ גאַנצן..

און ס'איז טאַקע אַ ים געווען, און ניט װײַט פֿון מײַן שטיבעלע און פֿון
מײַן בעטל האָט מען דעם ברעג אָנגעזען, און בײַם ברעג זײַנען עפּעס גרופּעט

1
