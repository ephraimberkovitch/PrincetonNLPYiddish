דוד בערגעלסאָן

דעם שוחטס פפּאַסקודנע שעפּטשע", צי אױף קאָפּעלעס -- דעם לײַבלעכן
ברודערס --- אונטערגעשיקטן גנפֿ, װאָס האָט געמיינט: אין דער ערשטער נאָכט
זי אױסבאַהאַלטן, אין דער צווייטער -- זי אַװעקפֿירן,

אויף מאָרגן האָט גרשון אַ גאַנצן טאָג גערייניקט דעם וייץ -- ביילקע
האָט געדרייט די קאָרבע, ער האָט געשאָטן אויבן פֿונעם מעסטל,

און אויף איבער מאָרגן -- אויס יום"טוב -- זײַן ייִדענע האָט זיך שוין
געהאַט אומגעקערט פֿון דאַװענען ראש-השנה אין שטאָט -- האָט גרשון יום-
טובֿדיק אָנגעטאָן די קורצע, זייער אױסגעפֿלעקטע קאָפּאָטע, װאָס איז אים פֿאַר-
בליבן פֿון אַ מאָל, און פּאַמעלעך און יום-טובֿדיק אַװעקגעשפּאַנט איגעם גײַעם
נאָענטן ייִדישן ייָשוב, איצטיקס מאָל איז ער אַהינגעגאַנגען ניט דאַװענען, נאָר
געבן פּעטש. ועמען ער װעט דאָרט די פּעטש געבן האָט ער נאָך דערװײַל
ניט געװוּסט: אפֿשר דעם ,פּאַסקודנעם שוחט", און אפֿשו זײַן אייגענעט לײַבלעכן
ברודער קאַפּלען -- אָט דעם. װאָס אַז קיינער האָט שוין גאָר גאָרנישט, איז ער
האָט נאָך און האָט. יעדן פֿאַלס װעט ער דאָרט אַרײַנגײן איז ייִדישן סאָװעט און
וועט אויסלייגן די מעשׂה פֿון אָנהייב אָן:

--- אָפּגעקױפֿט די ,פֿרומע פּריצה" אָט, דאָ פֿאַר צוויי יאָרן בײַ אַ רײַכן
דײַטש..,

גרשון איז געגאַנגען רווק אין די האַרטע פֿאַרריסענע װאָכעדיקע געלאַ-
טעטע װויזן און אין דער שװאַרצער אױסגעפֿלעקטער קאָפּאָטע, װאָס זיצט אויף
אים ביז גאָר ענג און האָט בײַ די אַרבל געפּלאַצטע נאָטן. דער אױפֿגעהױבענער
קאָפּ -- אַ ביסל אָן אַ זײַט און די אַקסלען אונטערגעהויבן, װי בי אַ בעל-מלאכת
אום חול-המועד.

דער זוניקער טאָג איז געווען אַ ווינטיקער, אַ ביז גאַר שטױביקער, פֿון
אַקעגן, אײַנגעהילט אין רויכעלעך יאָגנדיקן שטויב, האָבן אין צוויי אַװטאָמאָבילן
זיך געטראָגן אויסלענדער, װאָס פֿאָרן אויסקוקן דעם נײַעם ייִדישן ייִשׁוֹב. זײ
זײַנען געפֿאָרן געשווינד און פֿונעם ווינט, גרשון איז געגאַנגען צו פֿוס און אַקעגן
ווינט. אוב זיי װעלן אים אָפּשטעלן און פֿרעגן, וער ער איז, װעט ער ענטפֿערן
זייער געהיט, ניט אַזױ גיך און תּמעװאַטע:

-- איך ?... װער איך בין ?..

ער װעט זי אָן גלויבן באַקוקן פֿון קאָפּ ביז פֿיס, אױסשפּײַען אָן אַ זײַט
און װעט אױיסלאָזן :

-- אַ צענרובלדיקער,

נאָר טיף אין אים װעט דערפֿון קיין האָר ניט קלענער װערן דער װילן
צו געבן פעטש... ער װעט אַװעקשפּאַנען װײַטער,

}971
