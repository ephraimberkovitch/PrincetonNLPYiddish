 

אונטער אַ פּלויט
(רעווי)

מײַן צער איז ביז צום טויט.,

און נאָר דו, מײַן טאָכטער, קענסט מיך פֿילן און פֿאַרשטײן.

װײַל הײַנט אויף דער נאַכט האָט מען דײַן בכּבודיקן און אין דער גע-
זעלשאַפֿט אַן אָנגעזען אָרט פֿאַרנעמענדיקן טאַטן געקענט טרעפֿן אין צירק, און
ניט צװישן קלאָונעס אַלס קלאָון, און ניט אויף די צושויער-בענק קיין צושויער,
נאָר אויף די שמאָלע טרעפּלעך, װאָס פֿירן געדרייט, פֿינצטער און לאַבירינטיש
צו די גאַרדעראָב-צימערלעך. אַהין איז דײַן טאַטע מיט אַ בוקעט לעצטע בלומען
פֿון זײַן גאָרטן און מיט זײַן לעצט ביסל געלט און מיט װפֿל ס'איז אים נאָך
געבליבן ליבע, צו איינעם אַ צימערל צוגעגאַן, און שטיל, הינטיש און מיט אַ
ציטערדיק האַרץ אַהין אָנגעקלאַפּט און זיך אײַנגעהערט:

--- מימעג ?

--- מ'מעג! -- האָט זיך פֿון אינעװייניק געהערט.

און דײַן טאַטע איז צו דער צירק-רײַטערין אַרײַן, װאָס איז שוין אָני
געטאַן און אין לײַבקאָליר פֿאַרן אַרױסטריט געשטאַנען, און זי האָט דאָס בײַטשל
געהאַלטן און האָט זיך אין די רײַטערישע שטיװול-כאָליעװעס געקלאַפּט און זי
האָט אויף מיר און אויף מײַנע געשאַנקען געקוקט -- אויף מיר אַלײן, װי אויף
אַן איבעריקן און נאָכשלעפּעניש, און דעם בוקעט האָט זי גענומען און האָט גע-
זאָגט, אַז ער װעט פֿאַר איר פֿערדט קאָפּ שיין זײַן און פּאַסטן, מײַנע זיסיקייטן
האָט זי געגעסן און אַ פֿול מויל פֿון זי געהאַט, און פֿון מײַן ליבע האָט זי גיט
געהערט און מיטן בײַטשל האָט זיך אַלץ אין די כאָליעװעס געקלאַפּט.

--- לֵילי, -- האָב איך שטיל געשעמט זיך און אַרױסגעזאָגט.

און אירע אויגן האָבן אויף מיר מיט באַדױערן געקוקט, און מיט איר
קערפּער איז צו מיר אַ פֿרעמדע געשטאַנען, און איר נאָענטקײיט מיר אַרױסװײַזף
האָב געזען, איז אױסגעשלאָטן, און פֿאַר קיין פֿאַל און אין קיין פֿאַל ניט מעגלעך.

און דאָ האָט זיך די טיר געעפֿנט און נאָך אַ צירקדינער פֿון אַ צוייט
גאַרדעראָב-צימערל האָט זיך אַרײַנגעשטעלט, און דאָס איז אַן אַטלעט געװעף
מיט ריזיקע פֿיס און ליטקעס און מיט ברוסטן -- צװיי קאָװאַדלעס, און מיט
אָרדענס באַהאַנגען, און הענט און פֿיס אים נאַקעט, און דאָס פּנים אַ פֿאַס און די

161

 

 

 

 
