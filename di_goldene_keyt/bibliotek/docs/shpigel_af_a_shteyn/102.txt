 

דוד בערגעלסאַן

פֿלעגט ער אויסזען אין ניוטעס אויגן אי שעמעוודיק-שולדיקלעך, אי נעבעכדיק
אין זײַן ניט-װאַזשנעם אָנטאָן, אי אומבאַהאָלפֿן מיט זײַן געפֿיל, אַז פֿאַרן גײַעם
לעבן האָט ער ניט קיין שום אַנדערע פֿאַרדינסטן אַחוץ דעם, װאָס אָט: ער לעבט...

דאָס אַליין האָט שוין במילא געפֿירט דערצו, אַז ניוטע זאָל דעם קרוב דאָ
אין שטאָט קומען צו הילף און אַז די משפּחה-שטריכן, װאָס זי באַמערקט אין פּנים,
אין זיַן קול און אין זײַן ריידנס-ניגון, זאָל אַרױסרופֿן בײַ איר אַ קלעמעדיק
געפֿיל צי פֿון רחמנות צי פֿון בענקשאַפֿט.

אַזױ איז געווען, ווען איר סאַמע עלטסטע שװעסטער איז געבראַכט געװאָרן
אַהער אין שטאָט זייער אַ קראַנקע און זייער אַן אָפּגעפֿרדעמדטע. ניוטע האָט איר
אָפּגעגעבן, װוּ זי האָט געהאַט אַ פֿרײַע מינוט. געװאַכט לעבן איר גאַנצע געכט
אין שפּיטאָל און זיך אַלץ געװוּנדערט אויף דער קאַלטער ניכטערקייט, מיט וועלכער
זי טוט עס. אָקאָרשט צום סאַמע סוף, ווען ניוטע מיט איר אייגענער האַנט האָט דער
שוועסטער באַלד נאָכן טויט טאַקע דאָרט אין שפּיטאָל פֿאַרמאַכט די אויגן, האָט
זי דערפֿילט, אַז זי פֿאַרמאַכט אויף אייביק עפּעס אַן אַלטן זייער אָנגעװײיטיקטן
חשבון און אַז אוב זי באַװײנט אָט דעם אָלטן חשבון, איז עס דערפֿאַר, װאָס מיט
אַלע אירע חושים און מיטן גאַנצן האַרצן איז זי גרייט צו עפֿענען אַ נײַעם.

א

דער נײַער חשבון האָט אין גיכן זיך אָנגעהױבן מיט דעם, װאָס צו איר אין
דער װוינונג דאָ אין שטאָט האָט איין מאָל גאַנץ פֿרי זיך אַרײַנגעשטעלט אַ יונג
תּמעװאַטע בחורל -- אַ קליינשטעטלדיקער חבֿרה-מאַן מיט אַ ווילד פֿרעמדער ברייט-
לעכער נאָז, מיט אויך אַזאַ ווילד פֿרעמדן קורצן און בולטן שטערן, נאָר מיט עפּעס
זייער היימישס אַרום די שולדיק"שמייכלדיקע אויגן. פֿאַרקנײטשט דעם שטערן, װי
װײַט עס האָט זיך נאָר געלאָזט, האָט דאָס בחורל זיך פֿאַרקוקט אױפֿן באַלקן, װי
עס האָט זיך געדאַכט, ניט מיט די אויגן, נאָר מיט די זייער געדיכטע שװאַרצע
ברעמען. מיט אַ צעקרימטער מינע אױפֿן פּנים, ממש װי בײַ מודה זײַן זיך אין
עפּעט אַ חטא, האָט ער טרויעריקלעך אַ שמייכל געגעבן:

--- כ'הייס מאיר..,

ערשט נאָך דעם האָט ער געפּועלט בײַ זיך אױסצוזאָגן, אַז ער איז חיימס
אַ ייַנגל.

חיים האָט מען גערופֿן איינעם פֿון ניוטעס עלטערע ברידער, װאָס איז צו
יענער צײַט שוין געווען אױפֿן עולם-האמת. דער נײַנצניאָריקער עכ'חייס מאיר?
האָט זיך גענייטיקט אין אַ סך זאַכן, אָנגעהױבן פֿון אַ וועלכן-ניט-איז נישקשהדיק
אָנטאָן און אױסלאָזנדיק מיט אַ וועלכןדניט-איז טועכץ. ניוטע האָט אים צוגעזוכט

101
