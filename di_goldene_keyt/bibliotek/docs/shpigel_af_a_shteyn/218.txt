 

 

דער גסתּר

זיך מעדאַרדוס אויף דער ערד אַראָפּגעלאָזט און מײַנע שילער נאָך אים, און אַלע
האָבן זיך נאָך מיד שבֿעה געזעצט, און לילי איז אַליין בײַם שייַטערס איינער אַ
זײַט געשטאַנען, און זי האָט אין זײַנע קוילן אַ פּאַפּיראָס פֿאַררײיכערט, און דער-
נאָך, אוֹן אַז מעדאַרדוס מיט מײַנע תּלמידים זײיַנען אין טרויער אָפּגעזעסן אַ צײַט,
און איך שוין אויסגעברענט אין גאַנצן, האָב איך זיך פֿון אש אָנגערופן און
געזאָגט :

-- שטייט אויף, לערער און שילער מײַנע, װײַל דאָס, װאָס ס'איז מיר
געקומען, דאָס איז מיר געגעבן, און איך האָב אײַיך צו בזיון געבראַכט, און איר
מיך צו אַש, און מיר זײַנען קוויט, און באַגלײַך צו נישט אַלע... און אויך דער צירק
דאַרף ניט טרויערן, װײַל װאָס בין איך פֿאַר אַ צירק-מענטש באמת, און ווען גיט
איר װאָלט מיך איצט פֿון מײַן ועג געווען אָפּגעראַמט, װאָלט מיר שפּעטער דער
בעל"הבית פֿון צירק אַליין דעם וועג געווען געוויזן, װײַל געהאָלטן האָט ער מיך
דאָך נאָר צוליב דער טאָכטער, און אויך די טאָכטער ניט, (װײַל געשעדיקט), איז
צו װאָס דאַרף ער מיך, און אויף װאָס פֿאַר שלימזלות האָט ער מיך גייטִיק.. און
אויך לילי װעט אויף מיר געוויס קיין טרערן ניט פֿאַרגיסן, װײַל קיין מאָל בין
איך איר גאָרנישט ניט געוען, ובפּרט איצט, אַז זי האָט זיך פֿון מײַן טאָכטער
באַפֿרײַט, װאָס האָב איך פֿאַר אַ װערט און צו װאָס זיך מיט מיר צערעמאָניען..
שטייט אויף, לערער און שילער!

און דאָס זאָגנדיק, האָב איך זיך פּלוצעם, װי פֿון אַ חלום אױפֿגעכאַפּט,
און ס'איז מיר קאַלט געווען, און ערגעץ בין איך געלעגן און אַ מענטש איז איבער
מיר געשטאַנען און מיך געטאָרקעט... און אַ שטיק צײַט האָב זיך קעגן דעם מעגטשן
געווערט, און צוריק דעם קאָפּ, װוּ ער איז געלעגן, געװאָלט אַנידערלײגן, און זאָל
זיך יענער אָפּטשעפּען, און מיך, װוּ איך ליג, צו רו לאָזן.. אָבער יענער איז
אײַנגעעקשגט געווען, און פֿריער מיט אַ ווייכער האַנט, און װי געטריי און פּאַד
מעלעכן מיך געװעקט, דערנאָך אָבער שוין האַרטער און האַרטער, און איך האָב
זײַן שטאַרקע האַנט דערפֿילט, און ער האָט מיך פֿון זײַט אויף זײַט געדרייט און
געבורקעט, און סוף כּל סוף, און איך בין געצװווּנגען געווען און פֿון מענטשנס האַנט
זיך ניט אָפּטשעפּען געקענט, און לסוף אויך די אויגן געמוזט עפֿענען:

און אַז איך האָב זיי אױפֿגעעפֿנט, האָב צו ערשט גאָרגישט ניט פֿאַרשטאַנען,
װײַל געדאַכט האָט מיר, אַז כ'בין אין דרויסן און ערד אונטער מיר, און אַז כ'חאָב
דעם קאָפּ אױפֿגעהױבן, האָב ווירקלעך זיך אין דרויסן דערזען און אַ פּלױט מיר
צוקאָפּנט, און אויף דער ערד, װוּ כ'בין געלעגן, קויטיק, און װי בײי אַן אָרט װוּ
שיכּורים שטעלן זיך אַװעק און זייערע געטראַנקען גיבן אָפּי.

און רינטיק, און ס'איז טאַקע אַזאַ אָרט געווען, און שמוץ אַ סך און לעבן

}1

 
