 

שמואל האַלקין
און איך האָב ניט געװוּסט

דו ווילסט מיך אײַנריידן, 8ז כ'בין פֿאַרליבט

ניט נאָר אין איר -- אַפֿילו אינעם אָרט,

װאָס זי פֿאַרנעמט בײַ מאָג אונטער דער זון..

דו זעסט, און איך האָב ניט געװוּמט דערפֿון.

געמיינט, אַז איך בין סִתּם אַזױ באַטריבט,

װײַל איבער גאַר דעם װאַלד א רעגן זיפט

און ס'בלײַבט דער שטאַלט פֿון װאַלד ניט אױסגעקלאָרט,
איז, ערשטנס, דיר אַ דאַנק -- האָסט מיר פֿאַרשפּאָרט
בײַ טאָג אַזױ פֿיל איבעריקע טראַכטעניש,

בײַ נאַכט --- אַזױ פֿיל קלעמעניש און שמאכטעניש,
און ווען ניט טאָג, ניט נאַכט, -- אַ מרה-שחורהניש,
װאָס פֿאַר מײַן קראַנקן האַרץ איז װײַט קיין סחורה נישט,
האָסט מיר אַליין אַנטפּלעקט דעם שיינעם סוד:

איך קען נאָך זײַן פֿאַרליבט ? -- נו, דאַנקען גאָט.

זאָגסט --- נאָך איין צענדליק יאָר

זאָגסט -- נאַך איין צענדליק יאָר, און זײַן וועט שפּעט,
צו שפּעם אין ליבע זיך דער וועלט דערקלערן,

וי ליב איז אָבער מיר די צאָל צו הערן

װײַל, אפֿשר, האָט דורך דיר אַרױסגערעדט

די גוטע שעח, און ס'וועט מקוים ווערן.

צו פֿײַערן װועל איך דאָס צענטע יאָר --

דאָס ווייס איך ניט, נאָר איינם פֿאַר מיר איז קלאָר,
און כ'קען דערויף אויף בלוט א שבועה געבן,

אַז ביז כ'בין הערשער איבער גאר מײַן לעבן,
דערקלערן װעל איך זיך אין ליבשאַפֿט נאָר,
װאָס לעבט אין בלוט מײַנעם און לײַבגעוועבן.

}1

 
