 

דער נֹסתּר

פֿיר װעלט-באַרימטע פּאַיאַצן זײַן -- דזשעק און מעק און שלים-שלים-מזל. און
נאָך האָט זיך אין דער רעקלאַמע געזאָגט, אַז גרויט פֿאַרגעניגן װעט דער עולם
האָבן, װײַל זיכער וועלן אַלע פֿאַראורטײלטע צו טוט און צו פֿאַרברענען פֿאַר-
אורטיילט ווערן און אױפֿן אָרט טאַקע װעט אַ שײַטער צעלייגט װערן און לילי
די רײַטערין װעט דאָס ערשטע שוועבעלע צום טרוקענעם האָלץ צוטראָגף

און אַזױ איז טאַקע געווען, װי דער שטױב-פּאַרשױן האָט פֿאָרױסגעזען
און װי דער בעלזהבית פֿון צירק האָט אױפֿן געשמאַק פֿון עולם אויסגעשטעלט, און
באָלד, און גלײַך שוין, װי דער אַפֿיש איז אַרױסגעהאַנגען געװאָרן, אַזױ איז שוין
בײַ דער צירק-קאַסע אַ גרויס געדראַנג געװאָרן, און אין לאַנגע רייען האָט מען
זיך געשטעלט, און די הענט פֿון די קאַסירן זײַנען פֿון פֿיל בילעטן אַרױסגעבן
מיד געװאָרן, און קיין בילעטן האָט ניט געסטײַעט.

און אַז איך, דער הופּטריכטער, בין אַרײַן, און מיט מיר די באַגלײטער
אַלע, די פּאַיאַצן דזשעק, מעק און שלים-שלים-מזל -- האָט דער עולם, אויף
אונדז אַלײן נאָר קוקנדיק, שוין געיוּבלט, װײַל װי עכטע ריכטער האָבן מיר
אויסגעזען, און אין קליידער, װי אמתע ריכטער טראָגן, זײַנען מיר אָנגעטאָן
געווען ; און אַז מיר האָבן זיך אַוועקגעזעצט און אַז מ'האָט נאָך אונדזער אַװעק-
זעצן זיך די באַשולדיקטע אַרײַנגעפֿירט, אַן אַלטן נזיר איינעם, און וי דו, מײַן
לערער מעדאַרדוס, זעסט אויס, האָט ער אויסגעזען, װײַל איך האָב דאָך דיך
געקענט, און אַזױ װי דו, האָב איך אויך אים אָנטאָן און פֿאַרגרימירן געהייסף
און מיט לאַנגע האָר, לאַנגע קליידער, און די פֿיס האָבן זיך אים אין די קליידער
געפּלאַנטערט. און נאָך אים אויך די יונגע, װי איר, די תּלמידים מײַנע, -- לאַנג
געקליידט און מיט יונגע גלח-מיצלעך, פֿון סאַמעט געמאַכט, לענגלעך און מיט אַ
שפּיץ פֿון אויבן, איז אָט, אַז מ'האַט דיך, מעדאַרדוס, און אײַך, מײַגנע צירץ-
פֿאַרשטעלטע תּלמידים, אַרײַנגעפֿידט, האָט דער גאַנצער עולם, אַלע, װי איינער,
איין חילמיק רעווע געטאָן, און מ'האָט געלאַכט און פֿולע גאָרגלען געלעכטער
געהאַט, און אַלע האָכן זיך אויף די בײַכער געקאַטשעט, און פּראָסטער עולם און
די גאַלערײע האָט קישקעס געריסן און וי פֿערד געהירזשעט.. װײַל די פּאַיאָצן
און די נזירים-פֿאַרשטעלטע האָבן זיך לפּנים ערנסט געהאַלטן אָבער הינטן
אָרום און, צום עולם קוקנדיק, האָבן זי זיך געקרימט און צו אים אונטערגעװוּנקעף
און דער עולם האָט פֿון די ערטער חוזק-ווערטלעך געשיקט און גוט-ברודערישע
און היימישע שפּאַס-אױסרופן צו זיי גערופֿן

און די געריכט-פּראָצעדור האָט ניט געדויערט לאָנג, און ניט מער, װיפֿל
אַ צירקנומער נאָר דאַרף געדויערן, אָבער די גאַנצע צײַט איז דאָס צירק"געבײַ
פֿול געלעכטער געווען, און אַ שטאַרק כאַכען האָט די גאַנצע חלל-לופֿט אָנגעפֿילט

}1

 
