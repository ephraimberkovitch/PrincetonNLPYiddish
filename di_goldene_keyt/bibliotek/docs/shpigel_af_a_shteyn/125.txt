פּויליש

אַ חתונה... ס'האַלט בײַ פּויליש... ס'גייט דער אַלטער זיידע, דער צדיק,
מיט דער כֹּלה... דער עולם האָט אַ ראָד געמאַכט און שטייט און װאַרט,,. נאָר אָט
איז דער זיידע! אַן אַלטיטשקער ייִד. די גרײַזיגרויע, הײליק-זויבערע באָרד,
װאָס ברוימט אַרום די באַקן, רוט רויק אױפֿן ברוסט און לאָזט זיך אַראָפּי --
װײַזט אויס, װי אַ האַנט פֿון אַ כּשרן עדות אויף אַ כֹּשר האַרץ אַרױפֿגעלײגט,
מיינענדיק : פֿאַר דעם דאָזיקן האַרץ בין איך ערבֿ ; -- װײַזט אויס, װי אַן אַרױס-
געװאַקסענע שטיק קדושה... פֿאַדױיכערט און רויַק, קוים-קוים זיך אָנרירנדיק
אייגס אָן אַנדערן, ליגן זיך אויף זײַן האַרצן די װײַסע האָר. גלײַך װי זי װאָלטן
יעדע מינוט גרייט זײַן דין-וחשבון אָפּגעבן אויף ציכטיקייט און ריינקייט. און
ווען די ריינע האַנט זײַנע טוט אַ גי דורך דורך זיי, נעמען זיי זיך צונויף און
קינדערש שטאָלציק און מיט קינדערשן איבערגעמען זיך -- גיבן זײ זיך דער
האַנט, און גלײַך װי זיי װאָלטן זיך באַרימען פֿאַרן גאַנצן גוף: סאַראַ חשובע
מיר זײיַגען.-

זײַן ריינע יוגגט, אײַנגעהילט אין אַ ריין כאַלאַטל פֿון גוטן עלטער און דאָך
פֿון עלטער, מיט אַ קוים-קוים ביטול-שמייכעלע אויף די ליפּן -- שטייט און
קוקט רווק אַרױס דורך די אױגן און ס'קוקן זײַנע אוגן אָפֿנהאַרציק, וייך-
ווייך ; און אַז זי דערזעען עפּעס קינדערשעס-לאַכנדיקס, ציט זיך אַראָפּ פֿון זי
דאָס עלטער-פּרוכתל, און אַ ריין תּורהלע, אַ זוןדשמייכעלע באַװײַזט זיך אויף זי
און אַ געלעכטערל -- אַ קװאַלעכל, װאָס האָט זיך נאָר װאָס אויף גאָטס ועלט
באַװיזן, גיסט זיך, גיסט זיך אויף דער װײַסער באָרד אַראָפּ, פֿליסט שטיל און
צעשפּרײט זיך ברייט, ברייטער, קלערער -- ס'קומט ביז די שלײפֿן, ביזן שטערן
צו, די קנייטשעלעך לאָזן זיך אָפּ, פֿאַרגעסן זיך און שמייכלען און שמייכלען..
געציילט, געווויגן און געמאָסטן זײַנען דעם זיידנט טריט, דאָך וי פֿרײַ און חיימיש
ער פֿילט זיך מיט דער ערד: אַלטע גוטע ברידערי.

דער זיידע איז צו דער כּלה צוגעגאַנגען. שטיל און אָן װערטער איר
אָן עק פֿון זײַן רױיטער פֿאַטשײלע דערלאַנגט. די כּלה -- אַ צאַרטע ליליע,
װאָס האָט זיך נאָר װאָס אין אַ פֿאַרטאָג צום ערשטן מאָל געעפֿנט, נאָר זי ווייס
נאָך נישט, אַז זי איז, און אַז יאָ, איז װאָם, --- פּלוצלינג, -- זי ווייס ניט, פֿון װאָט

11
