 

שמואל פּערסאָוו

חשבונען, װאָס קען אָפּקאָסטן אָנגלאָזן די אַלע פֿענצטער! עפּעס אַ קליגיקייט
אַזױ פֿיל שויבן אַרײַנשטעלן. טוט ער מיט אַ מאָל אַ זאָג:

-- בי הײיַנטיקן יקרות אױף גלאָז דאַרף דאָס אָפּקאָסטן אַ מטמון מיט
געלט.

-- ייִדן -- טוט אַ פּאַטש חנה די העגט -- ער איז קאָנטיק פֿון זיגען
אַראָפּ.

-- גענוג אײַך גראַגערן! טוט לייבע דער קצב אַ פֿאָך מיט דער האַנט, װי
ער װאָלט ביי זיך אין יאָטקע אַ לײַכט שטיקל פֿלײש צעהאַקט. --- װוּ איז דאָס
פֿאַרפֿאַלן געװאָרן אײַער אַבֿרהם-בער ? אַבֿרהם-בער ! -- צעשרײיט ער זיך, --
און צום עולם, -- מע דאַרף דאָך קומען צו אַ טאָלק, װאָרעם אין יואלט מעשׂיות,
אַז זײַן קאָמסאָמאָל װעט זיך אָננעמען אונדזער צער, גלייב איך דערװײַל זייער
ווינציק...

-- ייִדן, צו װאָס פּאָליטיקע! לאָמיר בײַ אים פּראָסט אַ פֿרעג טאָן:
היות װי דו נעמסט זיך אָן אונדזער קריוודע... --- צעזינגט זיך זעליק.

חנה לאָזט אים ניט ענדיקן.

--- װאָס האָסטו זיך אַזױ צעזונגען? עפּעס איז מיר דער גאַנצער עגין
פּריקרע:..

-- זדאָראָוו! -- האָט פּלוצעם אַ קול זיך דערהערט,

קיינער האָט ניט באַמערקט פֿון װאַנען ער האָט זיך גענומען, אברהם-בער,
און װײַל ער האָט געשלעפּט די אָקאָרשט אונטערגעהאַקטע בעריאָזע ניט פֿאַרן
טשוב, נאָר פֿאַרן ברעג שטאַם, האָבן די צװײַגן געלאָון נאָך זיך איבער דער
גאַנצער לענג פֿון וועג אַ פֿרישן שפּור, אַזױ װי עמעצער װאָלט זיך פֿאָרגינען
אָפּטאָן אַן אומזיסטע אַרבעט : אונטערקערן מיט אַ האַרטן בעזעם דעם בלאָטיקן
וועג, װאָס האָט ערשט גענומען אונטערטריקענען נאָכן רעגן.

ציגאַנאָק האָט אים באַגעגנט פונקט אַזױ, װי חנהן װי זיי װאָלטן געװען
אַלטע באַקאַנטע:

-- באַלעבאַטעװעסט?

אברהם"בער לאַכט מיט אַ פֿולן מויל װײַסע ציין :

-- אַז מע לאָזט ניט אין פֿעלד, האָבן מיר דערװײַל גענומען דאָ באַ-
לעבאַטעװען, אָט זעסט! -- און מיט אַ פֿינגער אָנגעװיזן אין דער זײַט פֿון די
קלומבעס, װוּ עס זײַנען נאָך פֿאַרבליבן שפּורן פֿון בערגלעך, װי פֿאַרגעסענע,
פֿאָרמעקטע קבֿרים,

חנה, כאָטש זי פֿאָרשטײט ניט, װאָס איז דאָ צו לאַכן, האַלט אים אונטער --
אַברהם-בער איז דאָך איר איינציקע טרייסט }

} 1

 

 
