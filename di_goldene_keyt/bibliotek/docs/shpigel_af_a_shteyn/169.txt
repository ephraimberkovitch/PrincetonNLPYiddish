דער נסתר

זיך אויסגעדרייט און אויף מיר מײַן ניט צופֿרידן זײַן באַמערקט, און ער האָט
מיר פֿערד פֿאַר אים שפּאַנען געהייסן: ער איז קראַנק און קען צו פֿוס גיט גיין..,
און איך האָב דערווידערט, און איך האָב אים מכּלומרשט בײַ מיר נאָך פֿאַרבלײַבן
געבעטן, און אין דער אמתן האָב דאָס ניט געװאָלט, און אויך קיין פֿערד שפּאַנען קיין
בעלן ניט געווען, און געװאָלט האָב איך, ער זאָל אַלין אַװעקגײן און װאָס גיכער
די שטוב פֿאַרלאָזן. און ער האָט פֿאַרשטאַנען, און ער האָט מיר גאָרנישט ניט
געזאָגט, און ער האָט זיך נאָר צו זײַן טאָרבע אָנגעבױגן און זי פֿון דער ערד
אױפֿגעהױבן, און ניט אױפֿן אַקסל האָט זי פֿאַרנומען, גאָר אין דער האַנט אַרײַן,
װי ער דאַרף זי נאָר אין דרויסן אַרױסטראָגן, און דאָרט װאַרט שוין עמעצער
אויף אים. און באמת, װי ער האָט זיך געזעגנט און פֿון שטוב אַרױסגעגאַן, און
איך בין מיט אים איבער דער שװעל אים אַרױסבאַלײיטן אַריבער, אַזױ האָב איך
באַלד בײַ דער טיר אַ פֿערד-און-װעגל שטיין דערזען. ער איז אױפן וועגעלע
אַרױף, אַ טרײַב געטאָן און אַ זאָג געטאָן :

-- אַז דו װעסט עס אַ מאָל דאַרפֿן, דאָס פֿערד-און-װעגעלע, איז דאָס
אָנגעגרײט פֿאַר דיר...

און דער אורח איז אַװעקגעפֿאָרן, און איך האָב צוריק די שװעל איבער-
געטרעטן, און עפּעס איז פֿאַרבליבן נאָך אים, װאָס בײַם נאָמען אין דאָס גיט
אָנצורופֿן, אָבער געוויס איז דאָס אַ קללה געווען, און געוויס האָט ער זי ערגעץ
בײַ מיר אין שטוב אין אַ ווינקל געלאָזט,., פֿון דעמאָלט אָן, און די פֿרימאָרגנס
זײַנען אומעטיקע פּֿרימאָרגנס געווען, און די פֿאַרגאַכטן אין שטוב ניט קיין פֿרײ-
לעכע, און אַ זאָרג האָט פֿון דעמאָלט אָן אין קוימען געהודעט, און בײַ נאַכט
פֿלעג אין הײַזל בײַ מיר עמעצער אױפֿן לייטער גײן און דאָס פֿײַער אין
אויוון האָט געקנאַקט משונה, און דער לאָמפּ אין אָװנט פֿלעג זיך עפעס לעשן
אָפֿט; און דער האַרבסט איז האַרבסט געוען, און נאָכן האַרבסט איז װינטער
געקומען, און דאָס, װאָס דער אורח האָט געלאָזט נאָך זיך, בין איך אויך אום
ווינטער ניט איבערגעקומען: און דאָס פֿיך האָט זיך צעקרענקט בײַ מיר, און קיין
רופֿא האָט זיך גיט געוויזן, און דאָס פֿיך איז אַװעקגעפֿאַלן, און איך האָב אַפֿילו קיין
שינדער די פֿעל פֿאַרקױפֿן ניט געהאַט, און צום סוף װוינטער בין אויך איך קראַנק
געװאָרן, און אַ צײַט אין בעט אָפּגעלעגן, און צו פֿרייאָר, און צו אַקערצײַט
האָב שוין ניט געהאַט מיט װאָס אין פֿעלד אַרױסצופֿאָרן. און איין מאָל, אין אַ
טאָג אַ װאַרעמען, ווען איך האָב זיך פֿאַר דער שוועל אַרױסגעשלעפּט, האָבן זיך
אין הימל די געוויסע גליקאָקסן באַװיזן. און װידער געשפּאַנטע און װידער האָב
געמיינט, אַז מײַנע פֿעלדער מיינען עס, און גערעכנט, אַז דאָס זײַנען זיי געקומען
מײַן אַקערפֿעלד באַזאָרגן : האָב איך זיך דערפֿרײט מיט זײי, און מיט פֿרימאָרגן

1 זארן
