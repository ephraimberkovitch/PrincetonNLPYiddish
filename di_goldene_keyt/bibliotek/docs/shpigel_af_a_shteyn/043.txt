דוד בערגעלסאַן

ליכט אין די הענט, און אַרום און אָרום האָבן געהודעט לעפּישע פֿול גלעקערדיקע
קלויסטערס.

7

יוסף שור איז געגאַנגען מיט דער מיטלסטער רעשדיקער גאַס און האָט גאָך
אַלץ ניט געװוּסט צי גייענדיק אַזױ, װעט ער פֿאַרגײן צו אַבראַם ראַפּאָפּאָרט אין
הויז, צי ניין. ער איז געווען וי פֿאַרשלאָפֿן און האָט נאָך אַלץ וועגן גאָרנישט גיט
געװאָלט טראַכטן,

גייענדיק אַזױ פּאַמעלעך איין אַלײן און פֿאַרקערעװענדיק אויף אַ װײַטן
ראָג, האָט ער זיך אָנגעשלאָגן אויף אַ ברייטלעכן טונקל באַלױכטענעם טעאַטער-
אַרײַנגאַנג מיט צוויי גרויסע רוסישע אַפֿישן וועגן אַ לעקציע אוף אַ ייִדישער
טעמע. און מיט אָ שטילער שעמעודיקער היימלעכקייט, װאָס שוועבט אַרום זיי,
אַ שטילע יודישע באַהעלטעניש אין אָט דעם אָװנט פֿון פֿרעמדן, שווערן גלעקער-
קלאַנג און פֿון העלן קריסטלעכן ליכט, װאָס נישטערט אָפֿן אין טונקעלער גאַס.
אינעם אַרײַנגאַנג איז קיינער ניט געשטאַנען. ער איז געווען װי פֿאַרלאָזן. און
יוסף שור איז, נאָך אַ רגע שטיין, אַהין אַרײַנגעגאַנגען, אַרײַנגעגאַנגען גלאַט אַזױֹי
פֿון טיפֿער גלײַכגילטיקײט, צי פֿון הוילן פֿאַרעקשנטן ווילן צו דערװײַזן זיך אַלײן,
אַז ער איז רויִק און האָט צײַט, ער אײַלט ניט אין ערגעץ. אַז ער האָט זיך אָפּי
געשטעלט אין אָנהייב טונקל באַלױכטענעם זאַל בייִם אַרײַנגאַנג, האָבן זיך אין
די אויגן מיט אַ מאָל אַ װאָרף געטאָן אַ סך שורות מיט פלייצעס פֿון זיצנדיקע
מענטשן, אַ סך מיידלשע געגעצנדיקע קאָפֿטלעך מיט עפּעס אַ פֿאַרפֿלאַמט װויַבעריש
פּנים, אַ צו פֿיל רויטס, װאָס קוקט זיך אום צו אים, דעם פֿריש אַרײַנגעקומענעם,
און נישטערט צן פֿיל מיט חייסע אויגן איבער זײַן פּנים. נאָר צו קעגן אויף דער
פּוסטער העל באַלױכטענער סצענע איז לעבן עמודל געשטאַנען אַ מיטלמעסיק
געפּאַקטער סטודענט, אַ רויטלעכער מיט אַ געעלטערטן פּנים און מיט שפּאָגל
נײַע סטודענטישע קנעפּ און האָט זיך מידערהייט געװישט דעם שטערן מיט אַ
װײַסן טיכל, ס'האָט זיך געדאַכט, אַז ער האָט זיך שטאַרק אָנגעהאָרעװעט און רוט
אָפּ. נאָר אַז יוסף שור האָט געמאַכט אַן אָנטשרענגונג, האָט ער דערהערט, װי
דער סטודענט רעדט וועגן די צרות װאָס ילדן האָבן אויסצושטיין אין רוסלאַנד און
אין אַלע אַנדערע לענדער. אַלצדינג, װאָס דער סטודענט זאָגט, איז אמת. און אַלע
הערן זיך אין דעם אײַן מיט אַזאַ אינטערעס, נאָר אים, יוסף שורן גייט עס אַזױ
װינציק אָן, און אַ פֿרעמדער איז ער דאָ צװישן אָט דעם גאַנצן עולם. און קיינער
קען אים ניט. ער איז געשטאַנען אַ װײַלע, זיך אַרומגעקוקט און האָט דעם
זאָל פֿאַרלאָזן.

1
