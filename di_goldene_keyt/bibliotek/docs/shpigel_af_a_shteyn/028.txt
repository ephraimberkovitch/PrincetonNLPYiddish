דוד בערגעלסאָן

זײַנען נישט געגאַנגען צו זי אויף חתונות. זייערע קינדער האָבן זיי דורך אַזעלבע
מינים באַזונדערע אויסלענדישע שדכנים חתונה געמאַכט קיין אױסלאַנד, און
אָלײן האָבן זי שוין געװוינט װײַט פֿון װימלדיקן שטאָטצענטער, אין צוויי גרויסע
פֿאַרװאַקסענע ירושה-הליזער, װאָס האָבן אױפֿן זעלטענעם דורכגייער תּמיד אַ בלאָז
געטאָן מיט לײַטישער מרה-שחורה און מיט אַלטער אומעטיקלעכער גבירישאַפֿט.
זיי זײַנען געווען די אפּני" פֿון דער שטאָט, אָט די צוויי מומעס אסתּרל און האָדל,
און האָבן קיין מאָל נישט געטאָן קיין שידוך מיט קלענערס פֿון זיך. נאָר ערשטנס
האָט יוסף שור שוין לחלוטין ניט געקענט אויף זיך זאָגן, אַז אויך ער שטאַמט פֿון
גאָר דער געהויבענער זײַט שורן. זײַן פֿאָטער איציק-מאיר שור איז געווען אַ
חסידיש פֿאָנאַטישער און קאַרגער ייד, אַ כּעסן אַ באַרימטער און אַ בעל-גאווה,
װאָס אַלע מילמענטשן האָבן אים געחנפֿעט אין די אױגן און האָבן זיך אים
גאָכגעקרימט הינטער די פּלײצעס. נאָך אין דער יוגנט האָט ער זיך צוליב ירושה-
זאַכן צעקריגט מיט ביידע שוועסטערס, אסתּרל און האָדעלע, און האָט שוין נאָך
דעם אַלע יאָרן געשריגן, אַז זי מיט די מאַנען און מיט זייערע קינדער רודפֿן אים
און זײַנען אים שׂונאים אױפֿן לעבן. מיטן ערשטן װײַב, דער עקרח, האָט ער
געלעבט שלעכט, נאָר נאָך איר טויט האָט ער געכאַפּט און אויף צו להכעיס אייגענער
משפּחה שוין אויף די עלטערע יאָרן חתונה געהאַט מיט אַ יונג װײַבל אַ גרושה,
װאָס איז בײַ אים אויסן געװען גיט מער, וי ,פּאַפּראַװען זיך" און זיך אויסקליידן,
און פֿונעם דאָזיקן צוילהכעיס-שידוך איז אַרױסגעקומען ער, דער לײַטיש גע
זעצטער יוסף שוֹר מיט די לײַטיש געזעצטע מידות און מיט די געראָטענע
יודיש-וועלטלעכע קענטענישן, װאָס ער האָט אין זיך ביז דרײַ און צװאַנציק יאָר
אַרײַנגעשטאָפּט. פֿון אַ טאַטן אַ תּקיף און אַ בעל-גאווה איז ער אַרױסגעקומען,
פֿון אַ טאַטן, װאָס האָט דרײַסיק יאָר כּסדר אייגענט שװעסטערס צו זיך אין הױז
ניט אַרײַנגעלאָזט און איז פּלוצעם עטלעכע שעה פֿאַרן טױט געװאָרן שטאַרק
ווייכהאַרציק, זיך אױפֿגעזעצט אױפֿן בעט און זיך פֿונאַנדערגעכליפּעט, הלמאַי ער
האָט אָפּגעלעבט אַ מיאוס לעבן, און פֿון אַ מאַמע, אַ יונג װײַבל אַ גרושה, װאָס איז
אויסן געווען ניט מער, װוי ,פּאַפּראַװוען זיך" און זיך אויסקליידן,

דאָס אַלץ האָט דער שװײַגנדיק שטײַפֿער יוסף שור טיף אין זיך געקענט
האָבן אין זינען. חוץ דעם האָט ער זיך שוין איין מאָל געהאַט מיט משהלע לעוויגס
מיידל באַגעגנט און האָט צום ערשטן מאָל אין לעבן דערפֿילט, אַז ס'איז פֿאַראַן
חתן-שטימונג אויף דער וועלט. דערצו איז נאָך דאָס באַגעגעניש אַלין פֿאָרגעקומען
מאָדנע אומגעריכט און לחלוטין ניט אױפֿן געוויינלעכן בעל-הבתּישן שטייגער.
דאָס איז געווען אַ פּאָר װואָכן פֿאַר פּסח, ווען יוסף שור האָט זיך אומגעקערט פֿון
װאַרשעװער פּוילן פֿון זײַן יונגער מומע רייזל, פֿון יענער זעלבער מומע רייזל,

181
