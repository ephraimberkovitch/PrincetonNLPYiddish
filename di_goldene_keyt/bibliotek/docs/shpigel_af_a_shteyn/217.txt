דעד גסתּר

און איך האָב געענטפֿערט: יאָ, און, װי ס'װײַזט אויס, בין קראַנק, און
איך האָב אױיסװייזענישן און פֿאַרבלענדזעניש פֿאַר ווירקלעכקייט אָנגענומען.

און װײַטער האָט מיך מעדאַרדוס געפֿרעגט:

-- און צי ווייס איף דען ניט, אַז נזירים האָבן קיין װײַבער און במילא
אויך קיין קינדער, און אַז מײַן קינד, פֿריער דאָס שטרויענע און דערנאָך פֿון
שטױב-פאַרשױן אין לעבן פֿאַרװאַנדלט, איז פֿאַרבלענדזעניש אוֹן כּישוף. און
כּישוף מוז פֿאַרברענט ווערן, און אויך דער, װאָס נוצט זיך און האָט אַ מינדסטע
באַרירונג נאָר מיט כּישוף?

-- יאָ, כ'ווייס, --- האָב איך געענטפֿערט,

און דאָ האָב איך פּלוצעם פֿון אַ פֿינצטער ווינקל אין צירק אַ געלעכטער
דערהערט, און איך האָב זיך אומגעקוקט, און איך האָב פֿון דאָרט לילין אַראָפּקומען
דערזען. און אָנגעקומען איז זי, װי אַ קאַט אָנגעטאָן, אין רויטן און אין בלוטיקף
און האָט זיך צו מיר און צום ריכטערטיש געלאָזט. און אַז כ'האָב זיך צוריק אויס-
געקערעוועט צום טיש, האָב שוין די פריער בײי אים זיצנדיקע ניט געטראָפֿ,
נאָר אָנשטאָט דעם טיש אַ שײַטער, און מעדאַרדוס און מײַנע תּלמידים זײַנען
בי אַ זײַט זייער געשטאָנען, און לילי האָט אויף קיין באַפֿעל ניט געװאַרט, און
אויף קיין װוּנק פֿון מעדאַרדוסן, נאָר זי איז צוגעגאַן, און פֿריער מײַן טאָכטער
גענומען און לײַכט, װי שטרוי, האָט זיך יענע געלאָזט, און לילי האָט זי אױפן
שײַטער אױפֿגעלײגט, דערנאָך צו מיר --- און מיר האָט זי אַלײין אױפֿגײן געהייסן,
און איך בין אַרױף,

און באַלד האָב איך געזען, װי לילי האָט פֿײַער אָנגעצונדן און צום האָלץ
אונטערגעטראָגן, און דאָס פֿײַער האָט זיך אין האָלץ און אין מײַן שטרױיענער
טאָכטער אָנגעכאַפּט, און דער צירק דער גאַנצער איז באַלד באַלױכטן געװאָרף
און אין צירק שטיל, און די טאָכטער האָט שוין אָפּגעברענט, און איך האָב ערשט
גענומען ברענען, פֿריער די קליידער, דערנאָך דאָס לײַב, די האָר, די העגט,
די פֿיט און דאָס פּנים, און איך האָב געפֿלאַקערט.

און איך האָב געברענט און דעם צירק לאַנג באַלױכטן, און ביז דאָס
פֿײַער האָט זיך אײַנשטעלן גענומען, דער צירק טונקעלער ווערן און דאָס האָלץ
און קוילן צו דער ערד אַראָפּפֿאַלן, און איך בין צו אַש געװאָרן און דאָרט ליבט
פֿון שײַטער אַלץ װייניקער און װייניקער,

און באַמערקט האָב איך דעמאָלט, װי מעדאַרדוס האָט די שיך אױסגעטאָף
און מײַנע שילער האָבן דאָס זעלבע און אויך זיי די שיך אַראָפּגעװאָרפֿן, און אַז
דער צירק איז שוין אין אַלע פֿיר זײַטן, װי פֿר;ער, פֿינצטער און אױסגעלאָשן
געװאָרן און נאָר אױפֿן אָרט פֿון שײַטער -- קוילן און אָשׁ שוין אַ בערגעלע, האָט

81
