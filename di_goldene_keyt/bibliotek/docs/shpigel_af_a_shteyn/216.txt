 

דער נסתּר

אַזױ וי איך האָב אײַך געשענדט, שענדט אויך מיך, און אַזױ װי איך האָב מײַן
טאָכטער געשעדיקט -- שעדיקט אויך איר און פֿירט אויף מיר אײַער מישפּט אויס,

און דאָ האָב איך פֿאַרן געריכט מײַן װאָרט זאָגן פֿאַרענדיקט, און דער
געריכט האָט מיך אויסגעהערט, און בײַ מעדאַרדוסן אין די אויגן האָב איך , פֿאַר-
אורטיילט? אויסגעלייענט, און בײַ מײַנע תּלמידים --- באַדױערן און רחמנות,
אָבער אײינשטימיק מיט מעדאַרדוסן און אויך בײי זיי -- , פֿאַראורטײלט".

און פּלוצעם, און די זאַל, װוּ דער געריכט איז פֿאָרגעקומען און װוּ מײַן
טאָכטער איז מיר אויף מײַן שולד אָן עדות אַרײַנגעטראָגן געװאָרן און די גאַנצע
צײַט פֿון מישפּט מיר פֿאַר די אויגן געשטאַנען, האָט זיך פֿאַרברײטערן גענומען,
גרעסער װערן און העכער, העכער און גרעסער, און די װענט זײַנען זיך צעגאַן,
און די סטעליע האָט זיך אַ חייב געטאָן און אַ שטאַרק הויכן חלל האָב פֿאַר זיך
דערזען און איך האָב באַלד דעם צירק דערקענט און די צירקלופֿט דערפֿילט,

און ריכטיק: און באַלד איז שוין פֿאַר מיר דאָס גאַנצע צירק-געביי גע
שטאַנען, מיט די בענק און זיץ-פּלעצער אַרום, מיט דער פֿאָרשטעלונגס-מיט און
מיט די גאַלערײיעס ליידיקע, און קיינער איז אויף די פּלעצער ניט געווען, און קיין
אָרט איז אויף די בענק ניט געווען פֿאַרנומען, נאָר אין דער מיט איז דער ריכטערד
טיש געשטאָנען, און פּונקט דאָרט, װי בעת דער פּאַיאַצפֿאָרשטעלונג, בעת איך
בין דער הױפּטריכטער געווען און מעדאַרדוס מיט די נזירים די געמישפּטע, און
איצט פֿאַרקערט, און איצט מעדאַרדוס מיט די גזירים ריכטער, און זיי בײַם טיש,
און איך געמישפּט..,

און אַ קליינע שײין און אַ ווייגיקע ליכט האָט דאָס געביי באַלױכטן, און
אַרום איז פֿינצטערלעך און פּוסט געווען, און נאָר בײַם טיש און בײַ די ריכטער --
שײַן אַ ביסל, און איך בין פֿאַרן ביסל שיין מיט אַן אַראָפּגעלאָזטן קאָפּ געשטאַנען
און מעדאַרדוס האָט מיך אױספֿרעגן גענומען.

און ער האָט געזאָגט:

--- צי ווייס איך, אַז אַ לעצטער איז ביז לעצט צו זײַן מחוייב, און לעצט
הייסט, ביז די שיף אױפֿן װאַסער האַלט זיך, און ביז זי זינקט, און ביז צוזאַמען
מיט איר דער קאָפּיטאַן מיט איר ?

און איך האָב געענטפֿערט: יאָ, כ'ווייס,

מעדאַרדוס האָט װײַטער געפֿרעגט:

-- צד. ווייס איך, אַז שטױיב-פּאַרשױנען און ענלעכע ברואים זײַנען קיין
פּאַרשױנען און קיין ברואים ניט, און נאָר אױסװײַזעניש, און נאָר אין קראַנקע
נזירים-מוחות געבוירענע, אוֹן אַז פֿון זי זיך פֿירן לאָזן איז אַ שאַנד, און זי
אין זייערע וועגן נאָכגײן -- שענדלעך,

| 1

 

 
