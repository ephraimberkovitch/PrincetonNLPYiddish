דוד בערגעלסאָן

אַרבעט אויף אַ זאַװאָד און אים גלײַך געהייסן אַרױסרופֿן אַחער זײַן יינגערע
שוועסטער סימען -- אַ נאָמען נאָך ניוטעס מוטער.

סימע, אַ קאָפּיע פֿון ניוטען אין דער יוגנט, האָט זיך אַרױסגעװיזן פֿאַר
אַ מיידל אַ מזיק. זי האָט ניט באַװיזן צו ענדיקן דאָ אין שטאָט די פֿעלדשער-
קורסן, וי זי האָט מיט ניוטעס הילף אייגס און צוויי געגעבן אַ שלעפּ אַרױס אַהער
צו ערשט אירע צוויי קלענערע ברידערלעך ליפּען און משהלען, כּדי צו באַשטאָטן
זיי אין אַ ,פֿאַבזאַוואוטש", שפּעטער --- ליובע דער מומע ביילעס און כאַסקל דעם
פֿעטער נחס און פֿאַר איין וועגט שוין אויך צירל דעם מחותּן אַבֿרהמס מיט איר
ברודער שאוליקן, כאָטש אין דער היים פֿלעגן זי, סימע, און ער, שאוליק, זיך רײַסן
װי די קעץ בײַ יעדן צונױפֿקומעניש, װײַל ער אין איר איז געווען פֿאַרליבט, און
זי אין אים -- ניט.

סימע האָט געשלעפּט אַהער װאָס מער קרובֿים, און ניוטע, בײַ איר גדויסער
איבערגעלאָדנקייט אין אַרבעט, האָט אָפּגעזוכט צײַט אױף אַרונטערצונעמען זי
דאָ אונטער אירע פֿליגל און זי ברענגען צו אַ תּבלית.

אין איינעם אַן אַװגוסטטאָג האָט סימע געבראַכט צו ניוטען אין װוינונג אַ
גאַנץ װוּקסיקן, זייער אױסגעפּראַװעטן און זייער אָפּגעברענטן חבֿרה-מאַן אי זרויט-
אַרמײלשע קליידער.

--- מאַטװײ גאַלקין, --- האָט דער גאַסט, אױסגלײַכנדיק די ברוסט, זיך
פֿאָרגעשטעלט וי אויף צו כּלומרשט ערנסט מיט אַ געמאַכטן באַריטאָן"באַס.

און וי אָפּשפּעטנדיק פֿון אַלערלײ צערעמאָניעס בײַ פֿאָרשטעלן זיך, האָט
ער דאָ באַלד אַ װוּנק געגעבן צו סימען :

-- נו, דערזאָג שוין דו...

גאַלקין איז געווען די פֿאַמיליע פֿון ניוטעס שטיפמאַמע, די שטיפֿמאַמע, בעת
זי האָט חתונה געהאַט פֿאַר ניוטעס פֿאָטער, האָט זי געבראַכט מיט זיך צו אים
אין שטוב אַ יינגל פֿונעם ערשטן מאַן. איז דאָס איז ער,

-- גו, מאָטיע, -- האָט פֿאַרענדיקט פֿאַר אים סימע, -- מאָטיע דער
שטיפֿבאָבעס...

מאָטיע-מאַטװײ, וי ס'איז באַלד קלאָר געװאָרן, האָט מיט עפּעס זיך אויס-
געצייכנט אין מאַנעװרעס, װאָס האָבן בי נאַכט זיך פֿאַרענדיקט ערגעץ ניט װײַט
פֿון דער שטאָט. אין דער רויטער אַרמײ איז ער אַװעק נאָך בעת דעם בירגערקריג,
מע האָט אים אַהער געשיקט אויף קורסן, און ער קען, אַ סבֿרח, בלײַבן דאָ אויף
שטענדיק אין אָרטיקן גאַרניזאָן.

זוכן נאָך װײַטערע קרובֿים איז שוין געווען ניט שייך.

1101
