 

משה קולבאַק

געשיפּעט װי אַ שלאַנג אָט דאָ אין דער נאַכט, װאָס איז געלעגן פֿאַרגליווערט דאָ
איבערן שטוב, שטום און אָנגעגליט, װי אַ פֿאַרבלעזלטער הייסער אײַזן. מוגיע
האָט זיך אַרײַנגעדריקט אין װאַנט אַרײַן, פֿאַרשטעקט די אױערן און איז אויך
פֿאַרגליװערט געװאָרן אָפּגעלעגן שעהען קאַלט און שטײַף, וי אַ פֿאַרהאַרטעװעטער
ליים. ער האָט געבעטן אויף טאָג. און ערשט בײַם אָננרוך פֿון באַגיגען איז ער
אַראָפּגעקראַכן. שמוציקע ליכטיקייט האָט פֿײַכט אַראָפּגעטריפֿט פֿון די שײַבלעך
און זיך אויסגעמישט מיט די שיטערע שאָטנס אַרום די וועגט. זי װאָראָנע אױפֿן
אויוון האָט עפּעס אַ מאַך געטאָן מיט די האַרטע פֿליגל און איז שװײַגעװדיק
אַװעק אַרום געזימס. דאָס ליידיקע פֿלעשל האָט זיך געװאַלגערט אויף דער פּאָד-
לאָגע. און אין בעט בײַם װאַנט איז געלעגן זיסקע מיט אַ פֿאַרקאַשערטן אָרעם
אונטערן קאָפּ, וי אַ דוע, געכראָפּעט און צוגעפֿײַפֿט מיט אַ דינעם פֿײַפֿעלע, און
מלכּהלע האָט זיך געטשוכעט, אױפֿגעהױבן זיך, געריבן די אױיגן, און אַז זי האָט
דערזען װײַט אין ווינקעלע מוניען, האָט זי אַ גענעץ געטאָן:

-- מוניע, זײַ אַזױ גוט, דערלאַנג מיר אַ טרונק װאַסער.

ער האָט געבראַכט װאַסער. מלכּהלע האָט דאָרשטיק אויסגעטרוגקען, אָפּנע-
געבן דאָס קענדל און זיך איבערגעקערט-אויף דער אַנדערער זײַט. די פֿענצטערלעך
האָבן געגרויט, װי אַ קילער פֿאַרלאָפֿענער שטאָל. ס'איז געשטאַנען אין שטיבל
אַן אָפּגעקראָכענער באַגין. מוניע האָט זיך צוגעשאָרט צו דער גרויסער דראָטענער
שטײיג, פּאַװאָליע אָפּגעעפֿנט דאָס טיױל, און אַזױ אַרײַנגעקראָכן אַחין, צו די
װאָרעמע טויבן. די אױפֿגעשראָקענע פֿײגל האָבן אַ פּאַטש געטאָן מיט די פֿליגל,
זיך אױפֿגעהױבן, אָבער באַלד צוריק אַראָפּגעלאָזץ זיך אױף די דרענגלעך און
דראָטן, צונױפֿגעטוליעט זיך פּאַרװײַז אָרום אים און װידער איינגעדדימלט. מוניע
האָט זיך אַװעקגעזעצט מיט די הענט אויף דר'ערד און איז שוין אַזױ פֿאַרשטאַרט
געװאָרן, ניט װי אַ מענטש, נאָר װי אַ שטיק אָפּגעבראָכעגער גרויער שטיין,

} 1

 

 
