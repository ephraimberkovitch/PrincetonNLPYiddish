משה קולבאק

אָװוגטן פֿון דער וועלט. מוניע איז אַלץ געזעסן בײַם טיש און געשיילט די בּולבעס
מיט פּעלצלעך. דאָס לעמפּל האָט גערייכערט. מלכּהלע װאָלט גראָד אין אַזױנע
לאַנגע נעכט פֿאַרצירעװעט מוניעס אַ זאָק, זי זיצט אָבער פֿאַרלײגט די הענט און
דרעמלט און דרעמלט; אַ נאַסער װינט מײַסטרעװעט מיט לױזע װאַסערן ער
שלעפּט דינע שטראָמען, דעקט און שמירט די וועגט.

עס איז האַרבסט. מוניע זיצט אין אַ לאַנגן אָנסופֿיקן אָװונט און ער דער"
הערט פּלוצעם סאַמע הינטערן פֿענצטער אַ פֿײַף. מע האָט דאָרטן אַרײַנגעלײגט
פֿינגער אין מויל און אַרײַנגעפֿײַפֿט אים סאַמע אין אוער אַרײַן. מלבּהלע האָט
זיך טאַקע אױפֿגעטשוכעט, געכאַפּט די פֿאַטשײלע, און מוניע האָט געפֿרעגט:

--- מלכּהלע, ווער פֿײַפֿט עס1

-- זע אויף אים, זע -- האָט מלכּהלע געזאָגט -- עס איז דאָך זיסקע חנת-
דאָבקעס!

מוניען האָט אַ ביסל פֿאַרדראָסן, װאָס ער האָט ניט געקענט לױיטן פֿײַף
דערקענען זיסקע חנה-דאָבקעס, אָבער עס האָט אים געאַרט און ער האָט װײַטער
געפֿרעגט:

--- ווער איז דער זיסקע חנה-דאָבקעס, מלבּהלע 1

-- זע, קוק אים נאָר אָך ס'איז דאָך זיסקע פֿונעם ברודער פֿאַראײן=

און זי איז שוין געווען העט אויף יענער זײַט טיר. מוניע האָט זיך געקראַצט
דעם קאָפּ און געשאָלטן די וװעלט, דערנאָך האָט ער אין דער פֿינצטער זיך אַלין
געשלאָגן מיט די פֿױסטן אין האַרצן. אַרום שטוב איז געווען שטיל -- מלכּהלע,
הייטט עס, האָט זיך טאַקע אַװעקגעשלעפּט מיט זיסקע דעם גנבֿ. דער רעגן האָט
געקלאַפּט טראָפּנװײַז ערגעץ אין אַן אונטערגעשטעלטן עמער,

יענע נאַכט איז ער אַרײַנגעקראָכן אין בעט, איבערגעדעקט זיך מיט דער
קאָלדרע און אָפּגעלעגן ביז באַגינען מיט אָפֿענע אויגן, פֿאַר טאָג האָט פּאַװאָליע
אַ סקדיפּ געטאָן די טיר. זי איז געקומען, מלכּהלע, אַראָפּגעװאָרפֿן אויף גיך דאָס
קליידל, שטילערחייט אַרײַן אין בעט און אױפֿן אָרט אַנטשלאָפֿן געװאָרן. מוניע
איז געלעגן בי דער װאַנט אָן אַן אָטעם און מורא געהאַט אַ ריר צו טאָן מיט אַן
אבֿר, אַזױי האָט עס אים ויי געטאָן. אין דער פֿרי האָט אָבער מלכהלע באַװיזז
בריהשאַפֿט: דער אויוון -- אונטעדגעהייצט, אױפֿן טיש האָט געשלאָגן אַ פּאַרע
פֿון קאַרטאָפֿל, די פֿײיגל האָבן שפּרינגענדיק איבער די אַנדערע געזופּט קלאָרן
װאַסער, און מלכּהלע אַלין האָט געזונגען גאר שיינע לידער.

דעמאָלט האָט מוניע גנבֿתדיק געטראַכט:

--- בי מלכּהלען ברענט טאַקע אונטער די הענט, אָבער זי דאַרף זיך דאָך
ניט אַרומשלעפּן מיט אַנדערע, װיי?

} 3 {
