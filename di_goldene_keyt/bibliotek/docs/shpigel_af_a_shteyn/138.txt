 

דער נסתּר

און חוזק האָט איר געענטפֿערט:

-- מכשפֿה גנעדיקע, ס'איז אומעטיק, און שדים -- איך און לץ אוך
ניט-גוטער -- אָן אַרבעט,.

-- טאָ װאָס זשע ווילסטו 1

--- אַ מעשׂה, מכשפֿה ליבע, פֿון װאָס געזען, פֿון װאָס געהערט...

-- למשל 4

--פֿון אַלץ, אַבי ניט פֿון חוזק.

-- און דו, לץ?

-- פֿון אַלץ, נאָר אָן לצנות,

און ניט-גוטער האָט צוגעגעבן :

-- אַלץ גוט, נאָר ניט מיט גוטן געענדיקט..

און די מכשפֿה האָט אָנגעהױבן,

--- אין אַ װײַטן װוילדן װאַלד האָט אַ מאָל אַ נזיר געווינט. יאָרן אײַף
יאָרן אויס, מיט גראָזן און מיט קערנדלעך זיך געשפּײַזט און פֿון נאָענטן און
פֿאַרבאָרגענטם װאַלדברונעם װאַסער געטרוגקען. יאָרן לאַנג פֿון ייִשובֿ אָפּגץ-
װוינט --- אין װאַלד און אין הייל געזעסן -- איז דער נזיר ווילד און פֿאַרװאָקסן
געװאָרן און װי אַ ווילדע חיה מיט אַ מענטשלעך פּנים אויסגעזעף

און סיפֿלעגט זײַן, אַז דער בער אָדער דער װאָלף פֿלעגן זיך אַ מאָל מיט
אים צווישן די ביימער טרעפֿן, אָפּשטעלן פֿלעגן זי זיך אין מיטן, פֿאַרהאַלטן אַ
װײַלע און ניט גערירט, געקוקט אויף אים און געקוקט, און דערנאָך שטיל און
מיט חיה-אָפּשײַ אים דעם וועג אָפּטרעטן.

האָט זיך צום נזיר אַ װילד װאַלדיציגעלע צוגעשלאָגן און מיט אים אין
איינעם אין הייל געװוינט. פֿון זײַן האַנט געגעסן, בי זײַן זײַט געשלאָפֿן, געטאָגט
און גענעכטיקט און באַשטענדיק אין אַלע זײינע װאַלד-גענג אים באַגלײט. האָט
זיך דער נזיר מיט דער איינציקער שטומער און כּשרער בריאה זײַן וועלט געטיילט:
גערעדט און זיך אויסגערעדט, דערציילט און אויסדערציילט, און זײַנע ריינע
געפֿונענע פֿרימאָרגן-אמתן און פֿאַרנאַכט"געדאַנקען איר געטרויט און אױטגעזאָגט.

און עס פֿלעגט טרעפֿן -- אַ מאָל, זומער נאָך האַלבן טאָג, אין װאַלד און
צװישן בוים און בלעטער -- דער נזיר פֿלעגט דעמאָלט אויף דער ערד זיצף
און נעבן אים איז דאָס ציגעלע געשטאַנען.. פֿלעגט ער דאָס פֿאַרן קעפּעלע
נעמען, דאָס פּנימל צו זיך אויסדרייען, לאַנג-לאַנג, שמייכלענדיק און תּמעװאַטע
דעם אין די ווילדע, תּמימותדיקע און כּשרע אייגעלעך אַרײַנקוקן און אויף זײַן
ביסל נשאר לשון צו דעם שטאַמלען, קוקן און שטאַמלען:

-- ציגעלע, ציגעלע, מיין ציגעלע..

11
