 

דוד בערגעלסאָן

גערונען דער ריח פֿון קאָרינצעס און זיך אַרײַנגעגאָסן אינעם גערוך פֿון פֿױלע
גראָזן, זיך אויסגעמישט מיט אַלע פֿאַרפּר:עטע פֿײַכטקײטן, װאָס דער סטעפּ אָטעמט
אַרײַן אין הייסן פֿרימאָרגן. די אױפֿגעגאַנגעגע זון האָט מיט איר פֿײַער געבלענדט
די אויגן און איז באַפֿאַלן מיט אַ מאָל, נִיט װײניקער פלוצלינג, איידער די בלינד-
קייט נעכטן אין אָװונט. זי האָט געאײַלט צום סטעפּ אַ פֿריש אויסגעװאַשענע, װי
אינעם ערשטן טאָג נאָך װועלט-באַשאַפֿן. און פֿון יעגער זײַט פֿערציק װיאָרסטיקער
שטרעקע האָבן דורך זייער לײַכט גאַנץ פֿרוענדיקן שלייער מיט אַ נאָענטן בלויען
בליק געקוקט אַהער די געקײַקלטע בערג, װאָס אױף טשאַטערדאַגס רוקן און
פלייצעס. און אויך זיי זײַנען געווען אַזעלכע, װאָס זײיַנען פיל עלטער פֿון ימים-
נוראים און ווייסן ניט פֿון גיין ראש-חשנה אין שול אַרײיַן.. זייער בליק האָט
גרשונען אי באַרוקט אי באַאומרויקט.

פֿאַרשלאָפֿעגערהײט איז ער אַזױ אָפּגעגאַנגען אַ שעח אָנדערטהאַלבן, ניט
פֿילנדיק אַז ער גייט, ניט געדענקענדיק, אַז זײַנע אויגן מאָנען בײַם סטעפּ די
,פֿרומע פּריצה". דערנאָך האָט ער זיך עפּעס, װי גלאַט אַזױ אָפּנעשטעלט, זיך
דערמאָנט אָן געכטיקן אֶװנט, אָן דער שװערער קורץ אָפּגעשלאָפּענער נאַכט,
זיך איינגעקוקט אינעם אומענדלעך פּוסטן אַרום און אַרום. אים האָט דאָ אין
פֿעלד דעריאָגט אַ געפֿיל פֿון דער היים, פֿון זײַן קליינעם שטיבל, פֿון ביילקעס
היציק-פֿאַררױטלטן לײַב, װאָס איז דאָרט באַפֿאַלן מיט גאַנצע מחנות שװאַרצע
פֿליגן... און פּלוצעם האָט ער דערפֿילט אַ בענקשאַפֿט אונטער דער גאַנצער ברייט
פֿון זיין נאָגנדיקער ברוסט -- אַ בענקשאַפֿט נאָך דער אַװעקגעבלאַנקעטער
טעלעצע, נאָך די װײַסע פֿלעקן, װאָס אויף איר שטערן און אויף איר האַלדה
אַ בענקשאַפֿט נאָך דער האַרטקײט פֿון אירע שװאַרצע ליפּן, נאָך יעדן פּינטעלע
אויף איר גלאַטן, שטײַפֿן, בתולהדיק-יונגן לײַב און איבערהױפּט, אַ בענקשאַפֿט
נאָך איר זעלטן-שיינעם, ליבן שלייער.

--- מאַני..,. ממאַזאַיני!!! -- האָט ער זי אָנגעהױבן צו מאָנען בײַם
אַרומיקן אומענדלעכן סטעפּ.

און דאָס קול, װאָס האָט זיך בײַ אים דאָ אין מיטן סטעפּ אַרױסגעריסן
איז געקומען זייער טיף פֿון דער ברוסט אַרױט, אָפּגעקלונגען מאַט און נאָגנדיק,
װי דאָס קול פֿון אַ בענקנדיקער, פֿריש-אָפּגעלעבטער מילך-געבערין --- אַ רוף,
װאָס האָט יעױנפֿאַלס גאָרנישט צו טאָן מיטן רוף פֿון אַ מענטשן. דאָס האַרץ האָט זוי
אַ דאַוון געטאָן, אַ וויין געגעבן און זיך פֿאַרגאַנגען מיס אַ לאַנגן, לאַנגן נאָגן צו
דער ,פֿרומער פּריצה":

-- מממאַראַני !... מאַדאַגי!!!

11
