 

 

דֹצֶר גסתּר

אַרום, און דער מײַסטער מיט די באַגלײטערס אַלע אויף אַ גרויסן וילדן פּלאַץ
געפֿינען זיך... זעט מען דאָרט: -- דורך דער גאַנצער ברייט פֿון פּלאַץ אַ הויכע
װאַנט, װאָס ביזן הימל דערגרייכט, איז אױפֿגעשטעלט. און די װאַנט איז אַ ליימיקט
און אַ טויבע, און עפּעס אַ לײַכטער לייטער װי אַ פֿלעכטנדיק געװויקט אויף איר
אַרױף פֿלעכט זיך, און די שטאַפּלען און די טרעפלעך פֿון מענטשלעכע קעפּ און
שאַרבנס זיַנען, און די שטאַפּלען זײַנען נאָך װײיניק זייער, און ביזן הימל, און ביז
דער העכסטער הייך פֿון װאַנט איז נאָך אַ מהלך און אַ גרויסער זייער,.. און דער
פּלאַץ איז ליידיק, און קיינער קומט ניט אויף אים, און אויף די גרענעצן זײַנע
אַ פּוסטקייט הערשט, און װוער ס'קומט צו צו זײי, פֿאַלט אויף אים אַ מורא אָ.
און װוער ס'איז שװאַך, האַלט זיך פֿון די גרענעצן גאָר פֿון װײַטן, און ער ס'איז
שטאַרקער, שטעלט זיך אַ מאָל איין צו זיי צוגענענען, אַלע דערשרעקן זיך און
באַלד אויף צוריק פֿאַרקערעװען : פֿאַרקערעװען... בפֿרט אַז די װאַנט מ'דערזעט,
זי הויך און װײַט זי איז, און נאָך מער --- אַז מיכאַפּט פֿון װײַטן אױפֿן לייטער
אַ קוק -- פֿון װאָס זײַנע שטאַפּלען און טרעפּלעך באַשטײען... גייט מען פון
דאָרט אָפּן אָבער איינער אין אַ דור אַ מאָל טרעט יאַ די גרענעץ איבער, און
איינער אין אַ צײַט אַ מאָל טרעפֿט זיך יא אַן אײַנשטעלער -- קומט ער צו
דער װאַנט צו גיין. און דאָרט װאַרט שוין אַן אָרט אויף אים, אַ געריכט- און מישפּט-
אָרט. מיט אַ קלאָץ, און אַ תּלין בײַ דעם קלאָץ מיט אַ גרויסער שװערד אָנגע-
גרייט. און יענער אײַנשטעלער איז שוין גרייט, און דער אײַנשטעלער לײגט
דעם קאָפּ אויף דעם קלאָץ אַװעק, און דער תּלין האַקט אים אָפּ, װי ער האַקט..
און אַז דער קאָפ איז אָפּגעהאַקט, גיט אים דער מּלין אין די הענט דעם געקעפּטן,
און דער געקעפּטער נעמט אים און גייט מיט אים אױפֿן לייטער אויף, און דער
לייטער דאַן מיט אַ קאָפּ העכער ווערט, און דעם לייטער קומט דאַן אַ שטאַפּל צו...

און דער מײיסטער מיט די באַגלײטער זייַנען יענעם פּלאַץ אַריבערגע-
טראָטן, צום אָרט פֿון מישפּט און קעפּן גענענט, און דער תּלין איז שוין אָנגעגרײט
געשטאַנען; און דער מײַסטער האָט דער ערשטער דעם קאָפּ אַװעקגעלײגט,
דערנאָך אים גענומען און מיט אים אױפֿן לייטער אױפֿגעגאַן, און נאָכן מײַסטער
די תּלמידים אַלע, און איינער נאָך איינעם דאָס זעלבע, און צום לעצטן איז אָדם
געווען, און אָדמס קאָפּ איז צום העכסטן און לעצטן שטאַפּל געװאָרן.

אַז זיי האָבן דאָס אָפּגעטאָן, האָט זיי דער מײַסטער צונױפֿגענומען אַלעמען,
אַ גרויסע ליכטיקייט איז אים דאַן פֿון אָרט פֿון זײַן פּנים אַרױסגעלױכטן, און
אויך די תּלמידימס פּנימער זײַנען מיט ליכטן באַלױכטן געװען: האָט ער זײ
צוגױפֿנעזאַמלט און אױפֿן אָרט פֿון מישפּט זיי אויסגעזעצט, אויסגעזעצט און זיי
אַזױ געזאָגט +

}1

 
