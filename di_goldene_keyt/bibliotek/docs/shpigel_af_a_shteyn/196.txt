 

דער גסתּר

ציל געשאַפֿן, און שטיינער האָבן געטראָפֿן, און איינער אַ שטיין, אַ שטאַרק שפּי-
ציקער, האָט מיר אין קאָפּ דערלאַנגט, און ער האָט מיך פֿאַרװוּנדעט און מיך
געפּלעפֿט, און איך בין אין אומבאַװוּסטזײַן געפֿאַלן און איך האָב שוין גאָרנישט
ניט געפֿילט, אויסער נאָר, אַז בלוט גייט מיר פֿון קאָפּ, און אַז מיטן אָפּגיין פֿון
בלוט װערט מיר אויך לײַכטער, און עפּעס איז מיד פּוסטלעך אוֹן עפּעס אויך
גרינג געװאָרן,

און מיט אַ מאָל, און איך בין שוין ניט אין אונדזער צימער געווען, נאָר װי
גאָר אין אַ געריכטזאַל אַ פֿרעמדער, מיט אַ טיש מיט געװאַנט באַדעקט, און שטולן
און בענקלעך אָרום טיש. און אוֹיף די שטולן און בענקלעך אַלט מײַנע שילער
אויסגעזעצט, זיי, -- די ריכטער, און איך -- פֿאַרן טיש און פֿאַרן מישפּט, און אין
מיטן טיש פֿון אויבן אָן איז דער עלטסטער ריכטער, װאָס איז דאָרט געזעסן, מיר
לכתּחילה פֿרעמד געווען, אָבער, אַז איך האָב זיך אײַנגעקוקט, האָב איך אים דער-
קענט, און דאָס איז דאָך מײַן לערער, װאָס כ'האָב בײַ אים אין זײַן נזיר-שול
געלערגט, און װאָס אַ צײַט האָב אים שון ניט געזען און אויך פֿון אים גיט
געהערט גאָרגיט, און דאָס איז דאָך מעדאָרדוס געװוען:

און ער האָט אויף מיר מיט באַדױערן געקוקט, און אויך מײַנע שילער
אויף מיר מיטן זעלבן, און איך בין פֿאַרן טיש געשטאַנען, און אַחוץ מיר און
די ריכטער איז אין זאַל קיינער ניט געווען, ניט קיין עדות און ניט קיין צושויער-
עולם, און מ'האָט מיר נענטער צום טיש געהייסן צוגיין, און איך בין צוגעגאַן.

און ס'איז מיר גוט געווען, װאָס אייגענע מישפּטן מיך, און װאָס פֿאַר מײַנע
אייגענע שילער און לערער שטיי איך, און איך האָב פֿון זײי אי אויף פֿאַרשטענ-
דעניש, אי אויף אַ ניט-שאַנעװדיקן און גערעכטן אורטייל געװאַרט,

און מעדאַרדוס האָט מיט דער האַנט אַ מאַך געטאָן און אַ װאַנט האָט זיך
געעפֿנט, און דו, מײַן טאָכטער, ביסט אויף דײַן בעטל אַרײַנגעשטעלט געװאָרן,
און אָט איז מײַן שולד, האָט עס געהייסן, און וועגן דיר, טאָכטער, װעט זיך דאָ
אין געריכט האַנדלען, און וועגן דײַן פֿאַל און שעדיקונג װעל איך דאָ דאַרפֿן אַ
װאָרט זאָגן און זיך פֿאַרענטפֿערן.

און מעדאַרדוס האָט מיר אַ צייכן געגעבן, און איך האָב זיך ווידער, װױ
געווען, פֿאַר זײַן תּלמיד דערפֿילט, און אַ נזיר צװוישן נזירים, און איך בין דאָך
טאַקע אַ נזיר געווען... און מײַנע שילער --- נזירים, און אַלע זיי נזיריש געקליידט,
נאָר איך איינער, װי אין צירק און אין לײַבקאָליר, און איך האָב זיך געשעמט
און כ'האָב דאָך מײַן װאָרט גענומען, גענומען און געזאָגט:

-- איר האָט מיר אַ װאָרט געגעבן אויף זיך פֿאַרעגטפֿערן, און איך האָב
גיט מיט װאָס. און איך שטיי איצט פֿאַר אײַך און פֿיל זיך, װי אַ שילדקרויט,

}'1

 
