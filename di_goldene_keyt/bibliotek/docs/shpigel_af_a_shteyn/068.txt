 

דוד בערגעלסאָן

זייערן אַ מענטשן און זאָלן אים גלייבן. נאָר דאָ, אין אױסלאַנד, האָט ער זײַן
באָרד אָפּגעגאָלט, זיך אױסגעפּוצט. דאָ איז ער געװאָרן װוידער אַ פּריץ. ער איז
געזונט, װוקסיק, זײַן פּנים איז רויט, אָנגעגאָסן. זײַנע װאָנצעס זײַנען פֿרײלעך
פֿאַרדרײיט. זײַגע אויגן קוקן בייז און מיט אַ גיפֿטיקן שמייכל. דאָס איז דער
גיפֿטיקער שמייכל פֿון זײַן רציחח,

-- אַקעגן אים בין איך בלאַס און אײַנגעבויגן. איר זעט ? ניט אַזױ קליין,
װוי איינגעבויגן. מײַן פּנים אין פֿון קינדװײַז אָן צוזאַמענגעפּלעטשט, קרום, װי
איבערגעפֿאָרן, איך טראָג װאָנצעס, אָט... איך בין ניט קיין שיינער, איבערהויפּט
אין פּראָפֿיל, איך בין פֿון אַזאַ משפּחה... איר מיינט, איך ווייט עס ניט! צווישן
אַלע יונגע-לייט, װאָט איך קען, בין איך דער מיאוסטער. דער מיאוסטער בין איך
אויך געוען בײַ מיר אין דער היים, אין מײַן געבורטשטאָט. טאַקע דערפֿאַר
האָב איך דאָרט פֿון קינדװײיז אָן געלעבט באַזונדער פֿון אַלע קינדער, איינער
אַלײן, װי אַ יתום. שטעלט אײַך פֿאָר: איך אין יענער צײַט אין די זומערדיקע
פֿאַרנאַכטן: אַ צװעלפֿיאָריקער גימנאַזיסטל ,מיט מעשענע קנעפּלעך": אַ גימ-
נאַזיסטל, װאָס לױפֿט נאָך זײַן פֿרומען זיידן אין קלויז אַרײַן דאַװוגען מנחה און
מעריבֿ, וי אַ הינטל, װאָס געפֿינט שוץ לעבן זיידן. און ניט דערפֿאַר, װאָס אַנדערע
בײַסן עס ; נאָר װײַל אַנדערע גימנאַזיסטלעך באַמערקן מיך ניט. איך מעג שטיין
צווישן זיי, איז סײַ װי סיי, װי גלײַך קיינער שטייט ניט צװישן זיי. דאַװנען
גייט מען דורך דעם ,פּראָספּעקט" -- דאָס איז די הױפּטגאַס. גימנאַזיסטלעך,
ווייסט איר, האָבן ליב אין זומערדיקט פֿאַרנאַכטן אַרומגײן אױסגעפּוצט צו פֿינף-
זעקס אין אַ ריי. דער גימנאַזיסטל, װאָס לױפֿט גאָך דעם זיידן, שטעלט זיך אָפּ,
ער קוקט אױף די שפּאַצירנדיקע, יענע באַמערקן אים ניט. דער גימנאָזיסטל
דערשרעקט זיך און יאָגט שנעל, שנעל נאָכן זיידן... און אַ יתום בין איך ווירקלעך --
פֿון אַכט יאָר אָן. בײַם זיידן שטאַרבן יונג די קינדער... ער איז אַ קליינער, אַ
גרויער, מיט אַ פֿאַרװאַקסן פּנים. אַ װאַקסן געזיכט, מיט האָר אין דער נאָז און
אין די אויערן, מיט טשמאָקענדיקע ליפּן און מיט קאַלטע שװאַרצע אייגעלעך,
װאָס װאַרפֿן זיך אין ביידע זײַטן געשווינד, װי בײַ אַ מאַלפּע. בלויז אין די אויגן
װאַקסט בי אים קיין האָר ניט. אַז ער רעדט, פֿאַרשטײען נאָר געציילטע מענטשן,
װאָס ער זאָגט. און צו אים אין הויז קומט מען דאָך זעלטן, אָבער מען קומט --
מען צאָלט אים געלט אין ,עיסקא". זײַן הויז איז גרויס און אָן מענטשן... עס
געפֿינט זיך אויך אױפֿן ,פּראָספּעקט", אין סאַמע עק דאָרטן. אין גרויסן הויז װוינען
ניט מער, װוי דער זיידע, איך, און אַן אַלטע דינסט פֿון אַ מאָל נאָך, און אַ מאָדנע
טבע האָט דער זײידע: אַלע מאָל, ווען עס שטאַרבט בי אים אַ קינד, קױפֿט ער
נאָך איינעם אַ נייעם זייגער און שטעלט אים אַװעק אָדער ער הענגט אים אויף

11
