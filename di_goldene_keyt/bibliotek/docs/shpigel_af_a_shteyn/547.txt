משה קולבאק

ס'האָט עפּעם פֿאַרשטשעמעט די הערצער און ניט געלאָזט ריידן,
פֿאֿרשטשעמעטע הערצער -- א זיפֿץ ניט געקענט אַרוסקריגן...
פּאַמעלעך האָט דעמאַלט דער זיידע געעפֿנט די אויגן,

סיאיז װאָרעם 8 שמייכעלע איבערגעגאנגען זײַן פּנים,

עֶר האָט זיך נעזעצט אױפֿן בעט, קוים זיך איבערגעבויגן,

און אָט-װואָס דער זיידע האָט דעמאָלט גערעדט צו די בנים :

-- דו, אָרטשע, מײַן בכור, ביסט געווען דער יסוד פֿון משפּחה !

דער ערשטער אין פֿעלד און דער לעצטער געזעצט זיך צום מיש...
די ערד האָט זיך װאַרעם צעעפֿנט פֿון אונטער דײַן סאָכע,

אַזױ װוי די ערד זאָל דײַן זאָמען זײַן פֿרוכטכאַר און פֿריש...

רחמיאל, ווער קען זיך מיט דיר אויף דער לאָנקע פֿאַרמעסטן !
געווען איז דײַן קאָסע אין גראָז, וי 8 פֿלײצל פֿון פֿײַער,

דיך קענען די שלענג אין די זומפּן, די פֿייגלען אין זייערע נעסטן.
די ברכה זאָל רוען בײַ דיר אינם שטאַל און אין שײַער!

דו שמוליע, דער טײַך-מענטש, ניטאָ אויף דער וועלט אזא גלײַכן!
באַשטענדיק דעם בוטש אויף די פּלײצעס, באַשטענדיק אַ נאַסער,
געשמעקט האָט מיט שופּן פֿון דיר, מיט דעם ריח פֿון שליים אין די טײַכן,
געבענטשםט זאָלסטו זײַן אױפֿן לאַנד, און געבענטשט אױפֿן װאַסער !...

ס'איז נאַכט צוגעפֿאַלן. די רויטינקע שײַבלעך פֿון כאַטע

אין טונקלעניש האָבן געװאָרפֿן אַ שײַן אױפֿן זיידן..

עס האָבן געשטומט מײַנע פֿעטערס, געשמומט האָט דער טאַטע

און ניט געלאַזט פֿאַלן אַ װאָרט פֿון זײַן בענטשן און ריידן,

דאַן האָט זיך דער זיידע צעזעגנט... די גלידער צוזאַמענגענומען...
און שטיל און אויף אייביק די אויגן די שטאַרע פֿאַרשלאָסן.

געקוקט האָט דער עולם, געקוקט אויף דעם קערפּער דעם שטומען

און גאָרניט געזען און קיין איינציקע טרער ניט פֿאַרגאָסן..

אַ פֿױגל האָט ערגעץ אין װאַלד אױסגעקלאָגט פֿאַר דער נאַכט זײַנע ליידן,
די לעצטע לוטשינע אין כאַטע האָט קוים נאָך געגליט אין די פֿונקען,
און ס'זײַנען די פֿעטערט געשטאַנען צוקאָפּנס פֿון זיידן,

די שווערע, באוואקפענע קעפּ אין די אקסלען פֿאַרזונקען.-.

11
