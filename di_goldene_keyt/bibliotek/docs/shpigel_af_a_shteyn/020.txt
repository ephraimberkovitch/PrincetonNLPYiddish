דוד בערגעלסאָן

פּונקט אַנטקעגן און האָט די גאַנצע צײַט צוגעשאָקלט מיט אַזאַ מינע, גלײַך ער
וויל זאָגן :

?גערעכט, גערעכט... אָט דער רעדט צו דער זאַך."

אים האָט זיך איצט מאָדנע דײַטלעך פֿאָרגעשטעלט אָט דעם פּראָפֿעסאָרס
פּנים, גאָר אין דער זעלבער צײַט האָט ער האַלב געדרימלט און האָט געטראַכט
וועגן דער בראַשעקער צוקער-פֿאַבריק, װוּ ס'וועט קיין מאָל קיין אָרדענונג ניט
זײַן, דערפּאַר, װאָס זי איז אַ ירושח-זאַך, וועגן דער גרויס-סעטרעניצער פֿאַבריק,
וועלכע ער װאָלט דערום וועלן האָבן אַלײן, אָן שום שותּפֿים, און וועגן דעם, װאָס די
פֿרױ זײַנע לעבט מיט אים פֿון תּמיד אָן גוט. נעכטן בי נאַכט אױפֿן װאָקזאַל,
בשעת זי האָט אים שטײיף אַרומגענומען, האָט ער דערפֿילט, אַז זי דריקט זיך צו
אים ליבער, װי אַלע מאָל, און האָט אַ טראַכט געטאָן, אַז דער ריח, װאָס טראָגט
זיך פֿון איר, איז שוין, אַ פּנים, דער ריח פֿון דער נײַער פּודרע, װאָס זי האָט דעם
לעצטן זומער געבראַכט פֿון אױסלאַנד. ער האָט פֿאַרמאַכט די אויגן צוליבן שאַרפֿן
אָדעקאָלאָן, מיט וועלכן מ'האָט אים געפֿרישט דאָט פּנים, און בײַ אים אויף די באַקן
האָבן זיך שוין גערויטלט די שטענדיקע העליש-רויטע צוויקלעך.

אַרױסגײענדיק צוריק פֿון װאַנעיצימער, האָט ער געדענקט, אַז אין דער
לינקער זײַט פֿון איינעם אַ באַקצװיקל, האָט דער שערער, דאַכט זיך, פֿאַרכאַפּט בלי
אים אַ שטיקל באָרד און אין דער זעלבער צײַט האָט ער געטראַכט, אַז די צוויי
נדבּות, װאָס ער האָט געגעבן פֿאַר זײַן אַװעקפֿאָרן פֿון פּאַלעסטינע, זײַגען שוין
אפֿשר ביידע צו גרויס. ער האָט באַלד באַדאַרפֿט אַרײַנגײן אין קאַבינעט און אַ
קוק טאָן, צי ער האָט אָט די צוויי נדבֿות פֿאַרשריבן. נאָך אין עסצימער בײַם טיש
איז שוין געזעסן זײַן פֿרױ, אַ װוקסיקע בלאָנדינע מיט אַן אָפּגעטראָגענעם לענגלעכן
פּנים. ער האָט געקוקט. אַ. מאָל איז אָט דאָס פּנים געווען שיין און איצט האָט זיך
עס שוין שטאַרק גענייטיקט אין פודרע און האָט געהאַט רויטע פֿלעקן אױפֿן שטערן
און אין די ווינקלען פֿון די ליפּן, צוליבן קומען פֿונעם מאַן האָט זי זיך איצט
אױפֿגעכאַפּט, אפֿשר, מיט אַ גאַנצער שעח פֿר;ער, װוי געוויינטלעך, און איז געווען
צופֿרידן, איר פּנים אונטער דער פּודדע האָט דערום נאָך אויסגעוען פֿאַרשלאָפֿן,
און דער גאַנצער קערפּער אירער האָט זיך מיט פֿאַרגעניגן געהילט אין דער
װאַרעמער שאַל.

;אַבראַם, האָט זי געפֿרעגט, ביסט געקומען 71..

און װי מיט אָנגענעמענעם װוּנדער האָט זי אין אַ װײַלע אַרום צוגעגעבןג

;אַזױ גוט, װאָס דו ביסט געקומען."

לאַשטשענדיק זיך אין װאַרעמען שאַל אַרײַן, האָט זי אונטערגעשפּאַרט איר
פַּנים אויף ביידע עלנבויגן און האָט צו אים אַזױ אַ װײַלע שמייכלדיק אַרױפֿגעקוקט,

}1
