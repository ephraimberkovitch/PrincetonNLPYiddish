דער נסתּר

לאָזט, און אָלע זײַנע גענג אױיסגעגאַן און איין נאָר גאַנג װעט אים בלײַבן --
אין צירק און אױפֿן שטריק צו גיין".. ,דרײַ, זאָגט די נבֿואה. און זאָל ער
באַצײַטנס זיך דערצו נעמען. און זאָל ערו זיך מיט שטריקגייער און שװאַרצ-
קינסטלער זיך חברן און בײַ זיי זייער מלאָכה לערנען, װײַל נאָר פֿון זיי װעט ער
זײַן לעצט ביסל מזל און מערכה נאָך פֿאַרריבטן...*

,און פֿיר, זאָגט דער טרעפֿער, און זאָל ער דערפֿאַר מיט אַלץ צו באַצאָלן
גרייט זײַן -- מיטן העמד פֿונעם לײַב, מיט די האָר און אויגן פֿון קאָפּ און מיט
אַלעם טײַערסטן, װאָס ער פֿאַרמאָגט נאָר, װײַל אָן דעם, מעג ער בעסער גלײַך
און אויף זײַן שװעל שוין, און איידער ער װעט נאָך זײַן הויז פֿאַרלאָזן, זיך אַ קבר
גראָבן?.

-- ער ? דער לעצטער נזיר !.*

און דאָ האָט דער שטױב-פּאַרשױן פֿון ביכעלע אַרױסלײענען פֿאַרענדיקט
און ער האָט עס פֿאַרמאַכט און צוריק אין שויס-קעשענע אַרײַנגעלײגט. און ער
האָט די אויגן צום עולם אױפֿגעהױבן, זיך געװוענדט און צוגעגעבן :

-- און איך האָב גלײַך נאָך אָט די פֿאָרױסזאָגונגען איבערלייענען דערזען
אין װאָס ס'גייט. און אַז דאָס נזיר-הויז גייט צו נישט, און אַז לסוף װעט אויך אָט
דער, װאָס שטייט דאָ פֿאַר אײַך, דעם שליסל אין דעם הויזט שליסללאָך איבערדרייען
און מער זיך אַהין שוין ניט אומקערן, און אָט וועגן אים טאַקע איז די רייד אין
ביכעלע, און די פֿאָרױסזאָגונג װיל אים אױיף שלעכטע צײַטן מיט אַ מלאָכה
און פֿאַרדינסט פֿאַרזאָרגן. און אַזױ װי איך בין אים נאָענט געװאָרן, און, װי
געזאָגט, עֶר מיר אויך אייגן, פֿלעג איך צו אים קומען און אים דערמאָנען, נאָר ער
איז פֿױל און פֿאַרחושט געווען, װי אַלע אונטערגייענדיקע, װאָס ווייסן ניט, אויף
װאָס פֿאַר אַ װעלט זי זײַנען, זי שטייען בײַ אַ גרוב און זעען ניט לעבן װאָס
זיי שטייען,

האָב איך זיך פֿון אים מייאש געווען, און איך האָב זיך פֿאַר דער זאַך אַלין
גענומען, פֿון דאַנקבאַרקײט צום הויז און פֿון יאָרן לאַנג דעם הויזס ברויט עסף
האָב איך זיך דערבאַרעמט און אַליין געטאָן : קאָמעדיאַנטן באַזוכט און מיט פּאַיאַצן,
שטריקגייער און שװאַרצקינסטלער ברודערשאַפֿט געטרונקען, און בײַ אַלע זי
זיך אָנגעפֿרעגט און געלערנט,

און אָט -- און דאָ האָט דער שטױב-פּאַרשױן זײַן האַנט אױפֿגעהױבן און
אויף מיר און אויף מײין שויס אָנגעוויזן -- און אָט איז אונדזער ערשטע קונץ, און
איך האָף, אַז זי װעט בי אײַך אויסנעמען און אײַך געפֿעלן, און פֿון הײַנט און
אויף װײַטער און איר װעט אונדזערע פֿאָרשטעלונגען װעלן זען, און, װען מיר
װעלן אײַך רופֿן, אונדז שוין באַזוכן גערן. אָט,

| 8 {
