 

די גאָלדענע קייט

און-לעבן. און מיט פֿרײד האָב איך אים געפֿונען. דאָס איז דער דיכטער אַבֿרהם
סוצקעווער.

אַבֿרהם סוצקעווער קען באַצירט ווערן מיט אַ סך שיינע פּאָעטישע עפּיטאַפֿן,
נאָר מײַן באַליבטסטער טיטל פֿאַר אים איז: דער דיכטער פֿון חורבן-ווילנע. אַבֿרהם
סוצקעווערן איז באַשערט געווען זיך צו ברענען און בראָטן אין דעם שמעלצטיגל
פֿון פּײַן אין דער ווילנער געטאָ אונטער די נאַציס, און דערנאָך, ווען ער איז בשלום
אַרױס, האָט ער אין תּהילימדיקע געזאַנגען אויסגעוויינט דעם הייליקן װײטאָג. זײַן
בוך געהײימשטאָט איז אַ הײליק בוך, װוּ די בלעטער זענען ניט קיין פּאַפּירענע
בלעטער, נאָר טאָוולען פֿון פֿאַרגליווערטן בלוט, ייִדיש בלוט. מיט זײַנע שריפֿטן פֿון
געטאָ און חורבן האָט אַבֿרהם סוצקעווער זיך געװוּנען אַ נישע אין די קרשי-קדשים
פֿון דער ייִדישער שירה.

איך האָב אים דערזען און זיך דערקוויקט: הויך, שיין, איידל, איידל אין
אויסזען און איידל אין באַנעם. די ארץ-ישׂראלדיקע זון האָט ניט פֿאַרברױנט די
געטאָ-בלײכקײט פֿון זײַן פּנים. זײַנע באַװעגונגען פּאַמעלעכע, אַזױ וי אָנגעלאָדענע
מיט דער פֿאַרהאַרטעװעטער װוּלקאַנישער מאַסע פֿון די געטאָטעג. נאָר אין די אויגן
ברענט אַ ישׂראל-פֿײַער, מיט אַ װײַטן בליק, פֿאַרטראַכט אין לאַנגע שטרעקן מיט
חלומות פֿון רײַסנדיקער גװאַלד צו דער הייך.

מיר האָבן זיך באַקענט און גלײַך זיך אייגן געװאָרן, וי עס דאַרף צו זײַן צווישן ייד
און ייִד נאָך חורבן, ערבֿ גאולה. װאָרעם וועמען האָבן מיר נאָך חוץ זיך אַלײן און איינער
דעם אַנדערן ? ניט לאַנג געזאַמט, האָט ער מיך פֿאַרבעטן צו זיך אַהײם.

און דערבײַ האָט ער מיך אײַנגעװיקלט אין אַ מין סוד-סודותדיקער מיסטיק:

-- אַז איר וועט זײַן בײַ מיר -- האָט ער געזאָגט -- װועט איר עפּעס הערן וועגן
זיך, װאָס וועט אײַך אױפֿציטערן און דערפֿרײען אין איינעם.

-- וועגן מיר? -- האָב איך אים אָנגעקוקט פֿאַרחידושט.

און אױסציִענדיק די ווערטער, אַזױ וי זי װאָלטן געווען איין װאָרט, אַ קדושה,
האָט ער געזאָגט װײַטער:

-- איר װועט הערן אַ פּלאי-פּלאימדיקן נס, װאָס איר האָט גורם געווען: איר האָט
געראַטעװעט מײַן װײַב פֿון אַ זיכערן טויט בײַ די נאַציס...

לאַך איך זיך פֿונאַנדער: װאָס טוט זיך דאָ, מע וויל מיך מאַכן פֿאַר אַ רי חיים
בעל-הנס, חלילה? שוין דאָס צווייטע מאָל אַז איך הער דאָ אַזױנס.

און איך דערצייל סוצקעווערן אַ מעשׂה מיט ראובֿן רובינשטיינען, דעם שרײַבער
און זשורנאַליסט פֿון ליטע, רעדאַקטאָר פֿון אידישע שטימע אין קאָװונע, הײַנט אין
ישׂראל, װוּ ער איז אויך רעדאַקטאָר פֿון אַן אָפֿיציעלן זשורנאַל זאַמלונג, װאָס ווערט
אַרױסגעגעבן פֿון משׂרד הבטחון, פֿון זיכערקייט-מיניסטעריום,

אין 1947, ווען דער מיטאַרבעטער פֿון פֿאָרװוערטס שמעון וועבער איז געווען
אין אײיראָפּע, האָט ער מיר געבראַכט אַ גרוס פֿון ראובֿן רובינשטיין, מיט דער בשורה,
אַז ער האָט מיר צו פֿאַרדאַנקען זײַן לעבן, כאָטש מיר האָכן זיך גאָרניט געקענט און
איך בין געווען אין עק וועלט פֿון אים. און די מעשׂה װאָס ער האָט מיר דערציילט איז
געווען אַזױ:

אין 1940, ווען סאָוועט-רוסלאַנד האָט פֿאַרכאַפּט ליטע און די ענקאַװועדע איז

146

 
