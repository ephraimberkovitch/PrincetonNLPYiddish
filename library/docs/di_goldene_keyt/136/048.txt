 

די גאָלדענע קייט

פֿאָלק אין לאַנד פֿון די אָבֿות און האָט איבערגעװוייטיקט אַלע אונדזערע מלחמות
און געראַנגלענישן, אָנגעהױבן פֿון מלחמת-השחרור, ביז אין אונדזערע טעג. באַקומט
זיך טאַקע, אַז זײַן "נאַציאָנאַלע" פּאָעזיע איז ניט װוינציקער אױטאָביאָגראַפֿיש וױ
זײַן לירישע -- צי ער זינגט וועגן די פּײַנען אין ווילנער געטאָ, צי ער זינגט וועגן
אונדזער באַפֿרײַונג-מלחמה, וועגן נגבֿ, וועגן דער ישׂראלישער לאַנדשאַפֿט צי וועגן דער
מלחמה אין סיני -- טעמעס װאָס ווערן, אויף אַ פּאַראַדאָקסאַלן אופֿן, אַ סך װינציקער
דערמאָנט אין אונדזער העברעיִשער פּאָעזיע.

די בולטסטע יצירה צווישן סוצקעווערס פֿילצאָליקע חורבן-לידער איז די גרויסע
עפּישע פּאָעמע געהײימשטאָט, געשריבן אין די יאָרן 1947-1945, באַלד נאָך דער צווייטער
וועלט-מלחמה. דער מאַטעריאַל איז טײלװײַז אַן אױטאָביאָגראַפֿישער, טײלװײַן אַ
היסטאָרישער. דער דיכטער באַשרײַבט איינעם פֿון די שוידערלעכסטע עפּיזאָדן אין
דער חורבן-געשיכטע. אויף אַ ברייטער עפּישער קאַנװע, אַ כּלומרשט "אָביעקטיווע",
געשטאַלטיקט ער די איבערלעבונג פֿון אַ מנין ייִדן, װאָס האָבן זיך באַהאַלטן אין די
אונטערערדישע קאַנאַלן פֿון דער שטאָט, בעת די נאַציס האָבן ליקווידירט די ווילנער
געטאָ -- זייער יָאושדיקן קאַמף, זײער גבֿורה און כּוח אױפֿצוהאַלטן אין דעם
מוראדיקן מצבֿ דעם צלם-אלהים.

עס איז אַן עפּאָס וועגן צען פּשוטע ייִדן, לגמרי ניט קיין גיבורים, איטלעכער
מיט זײַנע שװאַכקײטן, מיט זײַנע קאָמפּלעקסן, מיט זײַן פֿאַרגאַנגענהײט; צען ייִדן
צונױפֿגעפֿלאָכטענע דורך אַן אַפּאָקאַליפּטישן מצבֿ, און זי גייען אָן מיטן "לעבן" און
ראַנגלען זיך פֿאַרן לעבן, און אָט דאָס קליינינקע, אין פֿלוג מיזערנע געזעמל ווערט אַ
שטראַלנדיקער סימבאָל פֿון אַ גאַנץ פֿאָלק, װאָס קעמפֿט פֿאַר זײַן פֿיזישן קיום. דער
דיכטער ווערט ניט פּאַטעטיש, הגם דער טראַגישער מצבֿ פֿון זײַנע העלדן בעט זיך
ממש אויף פּאַטאָס, און ער נעמט זי ניט אַרױס -- אַחוץ פֿאָליען, זײַן הױיפּטהעלד
-- פֿון דער חזקה פֿון פּשוטע מענטשן, װאָס זייער התנהגות קאָן לײַכט אויסזען
גראָטעסק, װאָס זייערע אידעאַלן זענען מענטשלעכע, פּשוטע און קליינלעכע, ניט
געקוקט אויף דעם באַװוּסטזיניקן, לאָמיר זאָגן נאַציאָנאַלן, ייִחוד פֿון זייער עקשנותדיקן
קאַמף. די גבֿורה פֿון די מענטשן אין געהײימשטאָט איז ניט קיין דערהויבן-העראָישע,
וי די גבֿורה פֿון פּאַרטיזאַנער און קעמפֿער אין די װועלדער, און דערפֿאַר איז זי
אפֿשר מענטשלעכער, אױפֿטרײסלענדיקער, איבערצײַגנדיקער און טראַגישער.

דער פּאָעט האָט זיך פֿאַרמאָסטן צו געשטאַלטיקן זײַן געזאַנג בלױז אױף
זײַנע אינעװוייניקסטע כּוחות; ער האָט ניט געװאָלט, לױטן אײַנגעפֿונדעװעטן און
אױסגעפּרוּווטן שטייגער, מאַכן אַ רושם אױפֿן לייענער דורך אַן אַקוראַט נישטערן
און גריבלען זיך אין דער נשמה פֿון די העלדן, אַ נישטערן װאָס איז ממילא פֿאַלש;
ער האָט באַשריבן די געשעענישן גופֿא, אָן פֿאַרצירונגען, מיט דער פֿולער, ווי װײַט
מעגלעך, אָביעקטיווקײיט פֿון איינעם, װאָס האָט אַלײין די מעשׂים איבערגעלעבט,
געהערט די שמועסן און אײַנגעזאַפּט אין זיך די געשטאַלטן, פֿון איינעם װאָס באַשרײַבט

48

 
