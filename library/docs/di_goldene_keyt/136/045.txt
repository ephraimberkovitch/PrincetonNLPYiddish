 

עזרא פֿלײישער (י. גולה) / אַן אַרײנפֿיר צו -- אַ. סוצקעווערט געהײימשטאָטי

אין ווילנע גופֿא און שרײַבערס װאָס זענען אַרױס אויף דער װײַטער װעלט; שרײַבערס
װאָס האָבן געשטאַלטיקט זייערע ווערק אויף העברעיש, און שרײַבערס װאָס האָבן זי
געשטאַלטיקט אויף ייִדיש.

און ניט בלויז ווילנע. די גאַנצע מיזרח-אײיראָפּעיישע רחבֿותדיקײט, פֿון װײַסן צפֿון
ביזן שװאַרצן ים, איז כּמעט ביזן לעצטן דור געווען דער בשותּפֿותדיקער אַקער-באָדן
פֿון ביידע ליטעראַטורן -- אויף העברעיִש און אויף ייִדיש.

פֿון דעסטוועגן זענען די צוויי ליטעראַטורן װײַט איינע פֿון דער אַנדערער,
װי עס װאָלטן זײ געשאַפֿן צויי פֿאַרשײדענע פֿעלקער, און טאַקע אױף צויי
פֿאַרשײדענע קאָנטינענטן, און איטלעכע ברענגט צום אויסדרוק אַ פֿאַרשײדענע וועלט
פֿון איבערלעבונגען אין לגמרי פֿאַרשײדענע פּאָעטישע פֿאָרמען. און אוב ס'איז נאָך
פֿאַראַן אַ נאָענטקײט, אַ באַשטימטער צד-השווה, צװוישן די פּראָזעװערק געשריבן
אין די צוויי לשונות, איז צווישן דער פּאָעזיע אויף העברעיש און דער פּאָעזיע אויף
ייִדיש קיין שום ענלעכקייט ניט פֿאַראַן, וי גלײַך זיי װאָלטן בכלל ניט אַרױסגעװאַקסן
פֿון דער נשמה בײַ אַן איין-און-איינציקער אומה.

אַװודאי קאָן מען אָט דעם פּאַראַדאָקסאַלן פֿענאָמען ניט אופֿקלערן אין די איצטיקע
רעמען, און ס'איז אַ ספֿק צי מע קאָן אים בכלל מסביר זײַן. אָבער אַ פּרוּוו כאָטש טײלװוײַז
צו דערקלערן דעם דאָזיקן פֿענאָמען דאַרף מען זוכן אין באַזונדערן מעמד פֿון דער
העברעישער שפּראַך, בעתן געשטאַלטיקן די מאָדערנע העברעישע פּאָעזיע און ממילא
אין באַזונדערן מעמד פֿונעם העברעישן פּאָעט פֿון יענעם דור, און דער באַציונג זײַנער
צו זײַן לייענער-עולם.

די באַנײַונג פֿון לשון-קודש וי אַ שפּראַך פֿון מאָדערנער ליטעראַרישער יצירה,
פֿאַרמאָגט אַן אידעאָלאָגישן בײַקלאַנג, װאָס איז קענטיק ביזן הײַנטיקן טאָג. אָט דער
בײַקלאַנג, װאָס איז לכתּחילה געווען אַ משׂכּילישער און האָט שפּעטער באַקומען
אַ ציוניסטישן, נאַציאָנאַלן כאַראַקטער, האָט אַװעקגעשטעלט דעם העברעישן פּאָעט,
בעל-כּורחו, מחוץ זײַן לייענער-עולם און העכער וו זײַן לייענער-עולם, און אים
אָנגעטאָן, אויך בעל-כּורחו, אַ מלבוש פֿון אַ מורה-דרך, אַ מוסר-זאָגער, אַ דערציִער און,
סוף-כּל-סוף, פֿון אַ נבֿיא.

פֿון זינט עס איז אױפֿגעקומען די מאָדערנע העברעישע פּאָעזיע ביז נאָענט צו
אונדזערע טעג, שפּרײַזט דער העברעיִשער פּאָעט איבער צוויי צײַטן: ער ציט די גײַסטיקע
יניקה פֿונעם, על-פּי-רובֿ װוײַטן היסטאָרישן און ליטעראַרישן עבֿר, און זײַן בליק איז
געווענדט צו דעם, על-פּיירובֿ, היפּש װײַטן עתיד. דערבײַ שפּרינגט ער אַריבער איבער דער
איצטיקייט װאָס ער האַלט זי ניט פֿאַר ראוי צו געשטאַלטיקן אין ליד, סײַדן זי קען
אים דינען װי אַ הינטערגרונט צו זײַן תּוכחה, אָדער אַ ראַיה, צי אַ כּלומרשטיקע
ראַיה, אין זײַן אידעאָלאָגישן פֿאַרמעסט. און אַפֿילו אַז ער װאַרפֿט אָפּ די אידעאָלאָגישע
פֿאָדערונגען פֿון זײַן מעמד, בלײַבט פֿאָרט זײַן באַציונג צו דער ייִדישער איצטיקייט
אַ דרויסנדיקע און אַ פֿון-אויבן-אַראָפּיקע. װי עס זאָל ניט זײַן, בלײַבט ער פֿרעמד,
כּאילו, פֿון זײַן פֿאָלק, און אַפֿילו ער האָט דאָס פֿאָלק זײַנס באמת ליב און דאגהט פֿאַר
אים -- קען ער זיך שווער מיט אים אידענטיפֿיצירן.

דערקעגן איז די פּאָעזיע אויף ייִדיש געבוירן געװאָרן מחוץ אידעאָלאָגיע, און,
אין אַ באַשטימטער מאָס, צו-להכעיס די אידעאָלאָגיעס (הגם זי האָט זיך, שפּעטער-

45

 
