 

די גאָלדענע קייט
זײַנע שטײַערן און זיך אָפּפֿאַרטיקן מיט אַלע זײַנע יורשים:

אַנטלױף אין מידבר װוּ די שטערן טריקענען אָן רעגן.
זי טריקענען. זי לעשן זיך. באַװאַסער זי מיט פֿײַער.

נאָך אַלע רײַזעס און אַװאַנטורעס גייט דער בעל-צװאָה זיך ניט אָפּרוען אויף
די אַלטע טעג, נאָר ער לאָזט זיך אַװעק אויף אַ נײַער אַװאַנטורע, אַ שווערערע װױ
די פֿריִערדיקע: ראַטעװען די שטערן װאָס טריקענען און פֿאַרלעשן זיך אין מידבר.
דאָס ווערט בפֿירוש געטאָן לוט אַ נבֿיאישן באַפֿעל (אַ רמז אויף "ברח אל המדבר",
װאָס דערמאָנט די שליחותן אין לעבן פֿון משה רבנו, אליהו הנבֿיא, ירמיהו הנבֿיא).
דערבײַ איז אין סוצקעווערס נוסח פֿאַראַן אַ מין שאַרפֿזיניקע װאָרט-שפּילעװדיקײט.
"באַװאַסער זיי מיט פֿײַער" איז אַן אָקסימאָראָן, אַ סתּירהדיקער באַגריף, אַ מין לאָגישע
פֿאַרבלענדונג: װאַסער ווערט פֿאַרװאַנדלט אין פֿײַער און פֿײַער -- אין װאַסער. אויך
די שטערן יטריקענען" און "לעשן זיך" -- אַ שפּיל פֿון לאָגישע היפּוכים, װאָרעם
געוויינטלעך האָט דאָס טריקענען קיין שײַכות ניט צו לעשן זיך. פֿאַרקערט, עס פֿירט
גאָר צו אַ שׂרפֿה. פֿאַרלאָשן װערט דאָך פֿײַער דורך נעץ. האָבן מיר דעריבער דעם
אײַנדרוק, אַז דער סוף פֿון ליד, מיט זײַן גאַנצער ערנסטקייט, איז אויך אַ מין שפּראַכיק-
לאָגישע שפּיל, װאָס אַנטפּלעקט ניט בלויז דעם דיכטערס נטיה צו פּאַטאָס ("אַנטלױף
אין מידבר"), נאָר אויך זײַן נטיה צו שאַרפֿזין, ראַציאָנעלקײט און שפּיל.

דאָס ליד זאָגט עדות אויף דעם בכּבֿודיקן שליחות װאָס דער פּאָעט נעמט אויף זיך
אין אַלע זײַנע לידער פֿון טאָגבוך -- אַ סך-הכּל פֿון לעבן און יצירה, בעת "ס'דערנענטערט
זיך די וװוײַט"; עס זאָגט אויך עדות אױפֿן באַזונדערן אופֿן וי ער האָט בדעה אױסצופֿירן
זײַן שליחות: אַ חריפֿותדיקער, "גרינגער", ניכטערער אופֿן. די קלאַנגען און ריטמען פֿונעם
ליד זענען רײַכע און שטראָמיקע. דאָס איז ניט קיין גרינגע פֿאַרװײַלונגס-מוזיק, נאָר אַ
מלכותדיקע אוּווערטורע. דער מלך איז אָבער ניט קיין שווערער, אױפֿגעבלאָזענער
פּאַרשױן. ער איז צו אַלט און צו קלוג פֿאַר אַזאַ שטימונג. ער ווייס, אַז בײַם סוף
פֿון אַלע רײַזעס און אַװאַנטורעס װאַרט נאָך אַ רײַזע און נאָך אַן אַװאַנטורע, אַז
דעם ערנסטן, האַרטן, דימענטענעם, שנײַדיקסטן אמת קאָן מען אויסדריקן דורך חריפֿות,
און אַז דאָס טאָגבוך פֿון אַ דיכטער קאָן צו מאָל זײַן קאָמפּליצירטער און שלמותדיקער
וי די אױסגעשליפֿנטטע פּאָעמע, דווקא װײַל עס ווערט דאָרטן אַלץ אַרױסגעזאָגט מיט
אַ כּלומרשט צופֿעליקער לײַכטקײט.

8

לענג-אויס דעם גאַנצן ציקל לידער פֿון טאָגבוך און, פֿאַרשטײט זיך, אויך אין
סוצקעווערס אַנדערע װוערק (דער אָ מאמר ול אָבער ניט געבן קיין אַלגעמײנע
כאַראַקטעריזירונג פֿון זײַן פּאָעזיע), אַנטפּלעקט זיך אַ באַזונדערער פּאָעטישער נוסח,
געבויט אויף סתּירהדיקע זיווגים און אַ שטענדיקער נטיה צו געפֿינען אַ ריכטיקע
גלײַכװאָג, אַ פּאַסיקע פֿאַר צירופֿים פֿון װידעראַנאַנדיקע געפֿילן, מחשבֿה און אויסדרוק
פֿון אַ יחיד-במינודיקן שטראָם פֿון פּאָעטישער קלוגשאַפֿט דער קלוגער פּאָעזיע.

6

 
