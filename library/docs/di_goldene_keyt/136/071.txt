 

דן מירון / דער קינסטלער מיט דער מאַסקע פֿון טאָגבוך

קאָן ברענגען דעם צווייטן: אַ נײַ לידערבוך "באַקרײינט מיט נאָמען זײַנעם אויבן און דאָס
יאָר פֿון אונטן". אָבער אויך אָט דער באַװײַז איבערצײַגט ניט אונדזער פּאָעט. לענג-אויס
דעם גאַנצן ליד בלײַבט ער מיושבֿדיק און ספֿקותדיק:

ער וויל מיך איבערצײַגן, אַז ער לעבט. אַזאַ מין שוטה.
איך ענטפֿער אים: אַזעלכע קונצן קענען אויך די טויטע.

די פֿלינקײט, די קאָליריקײט, די מעשי-כּישוף און אַפֿילו דער װוּנדער פֿון פּאָעזיע
-- זענען ניט מסוגל אויסצומעקן דעם גרונטיקן אמת פֿון טויט.

אָט דער טאָפּעלער באַנעם אין שײַכות מיט די טױטע -- פֿון איין זײַט אַן
אינטימע נאָענטקײט, אָן מחיצות, און פֿון דער צווייטער זײַט, אַ בפֿירושע, אַפֿילו
אַכזריותדיקע באַװוּסטזיניקײט װאָס שייך דער אַבסאָלוטער מחיצה צווישן לעבן און טוט
-- איז דורכויס וויכטיק, כּדי צו פֿאַרשטײן די לידער פֿון טאָגבוך, און די פּאָעזיע פֿון
אַבֿרהם סוצקעווער בכלל. עס ליגט אין דעם דער עיקרדיקער שליסל צו פֿאַרשטײן די
שעפֿערישע פּערזענלעכקייט פֿונעם פּאָעט,און אַוודאי אויך סוצקעווערס פּערזענלעכקייט
וי אַ מענטש. "אומדאָיִק ביסטו, איך -- דערװײַל אומדאָרטן", זאָגט סוצקעווער צו אַ
פֿרײַנד, אַ דיכטער װאָס איז געשטאָרבן; און ער, דער פֿרײַנד, איז דווקא אַ פּאָעט, װאָס
האָט, פֿון אינטעלעקטועלן קוקפּונקט, אַװעקגעשטעלט זײַן לעבנסווערק, כּדי מבֿטל
צו מאַכן די גרענעץ צװוישן לעבן און טוט (דער דיכטער אַהרן צייטלין האָט, כּידוע,
אַנטװיקלט זײַן אייגענע פּאַראַפּסיכאָלאָגישע טעאָריע און אױפֿגעבױט אויף איר אויך אַ
היפּשן טייל פֿון זײַן פּאָעזיע). אַפֿילו ווען סוצקעווערס לידער שאַפֿן אַ מין פֿאַרבינדונג
און אַ דיאַלאָג מיטן טױטן חבֿר, קומען זי קודם-כּל פֿאַרפֿעסטיקן די גרענעץ צווישן
לעבעדיקע און טויטע, זי פֿאַרטיפֿן און באַצײכענען. אָט די גרענעץ-ליניע איז וויכטיק פֿאַר
סוצקעווערן, אַפֿילו בלויז אויף "דערװײַל", פּונקט וי פֿאַר צייטלינען איז געווען וויכטיק
מבֿטל צו מאַכן אָט די גרענעץ. סוצקעווערס פּאָעזיע, קאָן מען זאָגן, איז אַ מין בפֿירושער
לאַוו צו אַלע צויבער-מעשים װאָס פּרוּוון אויסמישן לעבעדיקע און טויטע, אַ בפֿירושער
לאַוו צו די פּאַראַפּסיכאָלאָגישע פֿאַרפֿירענישן.

סוצקעווערס פּאָעזיע איז וי אַ סטאַנציע אויף דער גרענעץ צווישן די עולמות, ווו
מע קאָן אײַנשטעלן אַ קאָנטראָלירטע פֿאַרבינדונג צווישן דאָ און דאָרטן. עס גייט דאָרטן
אָן אַ שטענדיקע אַרבעט פֿון פֿאַרמיטלען און בודק זײַן. מע פֿרעגט דאָרטן אָן אױפֿהער
שאלות וועגן דער אידענטיטעט און די כּוונות פֿון די װאָס ווילן אַרײַנדרינגען פֿון
איין תּחום אין צווייטן, און וועגן דעם מהות פֿון די זאַכן, װאָס זיי ווילן אַריבערפֿירן
מיט זיך. דאָס איז, קאָן מען זאָגן, אַ גײַסטיק-עסטעטישע פֿעסטונג, װאָס דאַרף
פֿאַרזיכערן די פֿאַרבינדונג, אָבער אויך פֿאַרמײַדן אַן אינװואַזיע ; עפֿענען, אָבער אײינצײַטיק
פֿאַרמאַכן. פּונקט וי דאָס לעבן און די יצירה פֿונעם דיכטער פֿאַרלירן זייער חשיבֿות,
ווען עס רײַסט זיך איבער די פֿאַרבינדונג מיטן ריזיקן מלכות פֿון די טױטע, איז
תּמיד אויך פֿאַראַן אַ סכּנה פֿון אַ פֿאַרלענדנדיקער פֿאַרפֿלײצונג, אויב די דאַמבעס פֿון
יענעם מלכות װוערן אײַנגעבראָכן. פּונקט װוי סוצקעווערס פּאָעזיע שאַפֿט אָן אױפֿהער
אַ סיסטעם פֿון סובלימאַציע, װאָס אַ דאַנק דעם קאָן דער פּאָעט זיך פֿאַרמעסטן מיטן
טױיט, אַזױ שאַפֿט זי אויך אַ ריזיקע פּסיכאָלאָגישע אָפּװוער-סיסטעם; אַן אָפּװער און

71

 
