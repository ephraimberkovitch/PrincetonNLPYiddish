 

דוד װאָלפּע / יאָהאַנעסבורג

אַבֿרהם סוצקעווער -- אַ נשמה אין אַ נשמה

א

אינטראָספּעקטיו, אין זײַן אינעװוייניקייט, אין זײַן טראַכטן און פֿילן -- דאָרטן איז
אײַנגעשלאָסן אַבֿרהם סוצקעווערס פּאָעטישע וועלט, זײַן אייגענער קאָסמאָס. פֿון יענעם
אור-הגנוז אין זײַן נשמה האָט במשך אַלע יאָרן אַרױסגעקװאַלט און אַרױסגעשטראַלט
זײַן לידערשאַפֿט, וי אַ שטראָם פֿון ליכט. אָט דאָס ליכט האָט אים געטראָגן אַריבער און
דורך די תּהומענישן פֿון אומזײַן, אין דער שטעכלדראָטיקער איבערגעדרייטער וועלט.
דעמאָלט און נאָך פֿריִער איז שוין געווען אין זײַן נשמה, וי אַ פּקדון פֿון עפּעס אַ
מיסטישן ווילן, פֿאַרקאַפּסלט אַ צווייטע נשמה, די נשמה פֿון יצירה -- אַ נשמה אין
אַ נשמה. די ערשטע -- באַשאַפֿן אױפֿצוהיטן דעם גוף; די צווייטע -- צו געבוירן
לידער.

זעקס יאָרצענדליקער האָט דער פּאָעט געשוועבט אין זײַנע געזאַנג-ספֿערערס, וווּ
ער האָט אין שאַפֿערישן געפֿלי געבויט דעם טורעם פֿון חלום, פֿון מוזיק און שיינקייט. אָט
די דרײַ עלעמענטן האָט ער געירשנט פֿון זײַן פֿאָלקס-לשון, פֿון ייִדיש, װאָס האָט זיך
געטראָגן דורך מיליאָנען לעבעדיקע צינגער אין אַלע ייִדישע צעשפּרײטקײטן. איז
טאַקע דער אױפֿשײַן פֿון יונגן שטערן באַװוּנדערט געװאָרן פֿון טויזנטער. דער יונגער
סוצקעווער האָט אַרײַנגעשפּרײַזט, עלעהיי אַ טױער אין אַ טױער, דורך סיביר און
װואַלדיקס. און ער איז אַװעק אין פֿולער צעזונגנקייט צו װײַטערדיקע אױפֿשטײַג-מדרגות.
הײַנט, הינטער אַ געשיכטלעכן פּעריאָד פֿון צײַט-בײַטענישן, שפּיגלט זיך די לאַנגע
גאָלדענע קייט פֿון לידער-רינגען, מיט אַ לעגענדאַרן אויסמעסט פֿון המשכדיקייט -- פֿון
סיביר ביז דער יורש פֿון רעגן.

נאָך די שנייען און װאַלדלופֿט, האָט זיך סוצקעווער אָנגעשלונגען מיט פּעך
און פֿײַער, װאָס האָט זײַן ייִדישע הײמשטאָט אין טרױער פֿאַרהילט. די דאָזיקע
איבערלעבונגען האָט ער שפּעטער אַרױסגעיאָמערט פֿון זײַן נשמה און זיי פֿאַרװאַנדלט
מיט קינסטלערישער קראַפֿט אין דראַמאַטישע אָראַטאָריעס. ער האָט איבערגעזונגען
די תּקופֿה פֿון חורבן, און פֿון דעם פֿאַרזונקענעם אונטערגרונט האָט אױפֿגעקלונגען
די קינה-עפּאָפּעע געהײימשטאָט. אין זײַנע שורות האָט געגליט די לאַנגע נאַכט פֿון
הריגה און רציחה, מיט דער עלעמענטאַרער גבֿורה פֿון גלויבן אין לעבן. דאָס לעבן,
אויג-אויף-אויג מיט חייִש-צעיושעטע אונטערמענטשן, איז געווען אַן אַרױסרוף, און
זײַן ליד איז געװאָרן אַ שליחות. מיט אָט דעם גײַסטיקן כּליזיין האָט ער זיך
געװאָרפֿן אין שלאַכט קעגן שטן.

דער אילוזאָרישער פֿאַרבײַט פֿון ברענענדיקע אותיות במקום שפּיזן, איז װוי אַ

93
