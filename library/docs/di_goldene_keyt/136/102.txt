 

די גאָלדענע קייט

לייענט איבער זײַן אומפֿאַרגלײַכלעכע פּאָעמע "אַ בריוו צו גראָזן". קען דען דערנאָך זײַן
דער מינדסטער ספֿק וועגן דעם?

צום ווידערזען
אין צימערל,

אין חלום מײַנעם, גראָזן.

צום לידערזען

אין שימערל,

װאָס איך האָב אײַך געלאָזן --

און פֿאַרגעסט ניט אױפֿבליִען אַ מאָל בײַ מײַן צוקאָפּנס.

װאָסי? זענען װאָלט װיטמאַנס גראָזבלעטער אוניווערסאַל, און די -- ניט? און וי
בולט אוניווערסאַל איז די פּאָעמע "אָדע צו דער טויב".

על-אַחת-כּמה-וכּמה זענען עס די לידער פֿונעם ממש איבערראַשנדיק-אָריגינעלן
בוך די פֿידלרױז, װאָס איז אַ דאָמיניע פֿאַר פֿאָרױסגעפֿיל, אַסאָציאַציע, אינטויַציע און
וויזיע: אַ לידערבוך, װוּ סימבאָלן ווערן ממש וי עמפּיריש דערוויזן, אַ בוך, װוּ "הינטער
די פֿאָרהאַנגען לױשפּערן קלאַנגען-סודות", מורמלען "אויסטערלישע ווערטער", און װוּ
אין "שענק בײַם טישל -- צוויי גלעזלעך קלאַפּן זיך אין פּלײצע" און "אויך דער
אַשן"בעכער זאָגט לחיים". און װאָס שייך סוצקעווערס דערציילונגען, זענען די אין
זי באַשריבענע גרוילבילדער געוויס ניט וייניקער אוניװוערסאַל װי עדגאַר פּאָס
קאָשמאַרן-פּראָזע. איז ניט קיין װוּנדער, װאָס ניט נאָר אַ ייִדיש האַרץ מוז אױפֿצאַפּלען
בעתן לייענען סוצקעווערס אַ שאַפֿונג, נײַערט איטלעך שפּירעװדיק האַרץ, צו וועלכער
אומה עס זאָל ניט געהערן, מוז נעמען רעזאָנירן בײַם לייענען אָדער הערן זי.

דער אמת איז, אַז סוצקעווער איז גאָר געווען אַן אוניווערסאַלער דיכטער נאָך
אײידער -- און טאַקע אַ סך פֿריִער -- וי ער האָט פֿאַרדינט דעם נאָמען פֿון אַ
נאַציאָנאַלן דיכטער. אַן אסמכתּא פֿאַר דעם זענען זײַנע ערשטע צוויי ביכער -- לידער און
װאַלדיקס.

סוצקעווערס פּאָעזיע, אויף ויפֿל זי זאָל ניט זײַן געהױיבן, אַבסטראַהירט,
סימבאָליש, בלײַבט זי דאָך אַ מעורבֿת אין קאָנקרעטן לעבן, און דאָס איז אַ גרויסע
מדרגה, מחמת זי דערהייבט דאָס לעבן צו די הייכן, װוּ ס'שאַלטעװען די מוזעס
און דער כּישוף פֿון װאָרט, וועלכע דינען סײַ דעם פֿאַרנעפּלטן אונטערבאַװוּסטזײַן,
סײַ די אױסגעלײַטערטע געדאַנקען פֿונעם האָמאָ סאַפּיענס.

סוצקעווער זעט זײַן זײַן אַ דיכטער וי אַ שליחות. איז קיין חידוש ניט, װאָס
ער האָט מיט לײַב און לעבן זיך אָפּגעגעבן דער שאַפֿערישער עבֿודה זײַנער, און
אַ דאַנק זײַן אומדערמידלעכקייט און טאַלאַנט איז אים געראָטן צו שאַפֿן אַזאַ שלל
קאָנטעמפּלאַטיווע אומשטערבלעכע ווערק.

און אַצינד, ווען עס קומט די צײַט צו ריידן וועגן סוצקעווערס פּראָסאָדישער
מײַסטערשאַפֿט, סטײַען ממש ניט קיין סופּערלאַטיוון. זײַן װירטואָזיטעט האָט דאָך
געהאַט אַ שם שוין דעמאָלט, ווען ער האָט געשטעלט זײַנע ערשטע דיכטערטריט
-- אין יונג-ווילנע, און נאָך פֿריֶער. צו זײַן טעכנישער בריהשאַפֿט איז בפֿירוש ניטאָ קיין

102

 
