 

דן מירון / דער קינסטלער מיט דער מאַסקע פֿון טאָגבוך

זאָל פֿון אים ניט נעלם וװערן. אין סוצקעווערס פּאָעזיע איז זעלטן פֿאַראַן אַ רגע,
װאָס איז באַהאָפֿטן בלויז צו איין וועלט, פֿאַרגעסנדיק דערבײַ לחלוטין די צווייטע.
פֿאַראַן, למשל, עטלעכע לידער פֿון טאָגבוך, װוּ די שטאַרקע פּאָעטישע איבערלעבונג
האָט לגמרי קיין שײַכות ניט צו די זכרונות וועגן טויט. איינס פֿון זיי, צווישן סוצקעווערס
װוּנדערלעכסטע לידער, מאָלט אַ בילד פֿון דרײַ פֿלאַמינגאָס, װאָס דער פּאָעט האָט
געזען בעת זײַנער אַ נסיעה אין אַפֿריקע (אין די פֿופֿציקער יאָרן). אין די דרײַ פֿײיגל
װאָס האָבן זיך אַנטפּלעקט אױפֿן ברעג פֿון לייק װיקטאָריאַ "אין זייער פּראַכט און
גלאָריע" (ז' 242), זעט דער פּאָעט "דרײַ סטרונעס אָנגעשפּאַנטע אויף אַ כװאַליע",
און אַ רעגן-בויגן שפּילט איבער זיי. פֿאַר זײַנע אױגן אַנטפּלעקט זיך גאָטס האַרף,
בעת דער באַשעפֿער אַלײן פּרוּווט מחדש זײַן אויף איר זײַן נגינה, זײַן בראשיתדיקע
יצירה. דאָס גאַנצע ליד איז צעשטראַלט אין ראָזעװע קאָלירן (די קאָלירן פֿון די
פֿלאַמינגאָס) און אין רעגן-בויגנדיקע ניואַנסן פֿון אַנטפּלעקונג, פֿון אַ כּמּעט מיסטישער
וויזיע; דער דיכטער טענהט בפֿירוש, אַז דאָס בילד װאָס ער האָט געזען אױף דער
אָזערע, איז מסוגל מבֿטל צו מאַכן דעם טוט און אַפֿילו לאָזן פֿאַרגעסן דאָס געיעג פֿון
דער צײַט, װאָס פֿאַרװאַנדלט איטלעכן טאָג אין אַ סקעלעטישן מעת-לעת ("אַ מידבר
איז געװאָרן פֿון סקעלעטישע מעת-לעתן, / די סטרונעדיקע דרײַ פֿלאַמינגאָס קאָן
איך ניט פֿאַרגעסן"); דער פּאָעט איז אָבער גענייטיקט צו צעטיילן די לעצטע סטראָפֿע
דורך אַ שטערנדל, און לאָזן, אויף אַ מאָדנעם אופֿן, אין די לעצטע צוויי שורות, הערן אַ
דעקלאַראַציע, וי ער האָט עס ניט געטאָן אין קיין איינעם פֿון זײַנע לידער:

אַן איינציק מאָל אין לעבן איז באַשערט אַזאַ באַגעגעניש,
באַשערט אַזױנס צו זען, אַזױנס צו הערן.

אין פֿלוג וויל אָט דער דעקלאַראַטיווער סוף בפֿירוש באַצײיכענען די װוּנדערלעכע
אויסנעמיקייט פֿון דעם בילד, װאָס ער האָט געמאָלן אין זײַן ליד. אין דער זעלביקער
מאָס וויל אָבער אָט דער סוף ממש אַװעקשטעלן אַ מחיצה צווישן אָט דער איבערלעבונג
און אַלע אַנדערע איבערלעבונגען פֿונעם דיכטער. סוצקעווער וויל כּאילו זאָגן, אַז ניט
בלויז די איבערלעבונג איז אַן אײינמאָליקע, נאָר אויך דאָס ליד איז אַן איינמאָליקס;
אַז אַזעלכע לידער ועלן זיך ניט איבערחזרן אין זײַן יצירה, פּונקט וי אַזאַ איבערלעבונג
קאָן ניט דינען וי אַ שטענדיקער מאַשטאַב אין זײַן גײַסטיקער װעלט; װאָרעם אַזעלכע
איבערלעבונגען זענען אַ סכּנה, אַז די וועלט פֿון די טויטע זאָל פֿאַרגעסן ווערן. אָט דער
תּחום מוז באַגרענעצט ווערן, פּונקט וי אימת-מוות און דאָס שולדגעפֿיל.

סוצקעווערס וועלט איז ניט די וועלט פֿון מיסטישע איבערלעבונגען, װאָס שטעלן
אָפּ די צײַט און זענען מבֿטל די מענטשלעכע דערפֿאַרונג, די טאָגיטעגלעכע מענטשלעכע
טוּונגען; זי איז אָבער אויך ניט די וועלט פֿון טױט, װאָס איז אַװודאי מבֿטל די צײַט
און די מענטשלעכע טאָגיטעגלעכקײט. ער איז אויף דער גרענעץ צווישן אָט די ביידע
וועלטן. פֿון דאָרטן קאָן מען אַרײַנבליקן אין ביידע תּחומים. אָט די וועלטן שטראַלן אַרײַן
אין אים אי מיט זייער װוּנדערלעך ליכט, אי מיט זייער קדמונדיקער פֿינצטערניש. דער
דיכטער קוקט זיי אָבער ביידע גלײַך אין פּנים אַרײַן, און ער זאַמלט אַלע זײַנע כּוחות, כּדי
אױפֿצוהיטן זײַן מיושבֿדיקײט, דעם קלאָרן שכל, זײַן פּראָפּאָרציאָנעלע שפּירעװודיקייט

75

 
