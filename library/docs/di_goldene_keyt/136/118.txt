 

די גאָלדענע קייט

דער ייִדישער מדינה. ער האָט דאָ זיך פֿאַרמאָסטן איבערצופֿלאַנצן דעם גײַסט פֿון
ווילנע און די ליטעראַרישע טראַדיציע פֿון ירושלים דליטא. און מיטן שאַפֿן די גאָלדענע
קייט האָט ער געלייגט דעם יסוד פֿון אַ נײַעם צענטער פֿון ייִדישער ליטעראַטור.

איך געדענק דעם צוזאַמענטרעף פֿון ייִדישע שרײַבערס, װאָס סוצקעווער האָט
אָרגאַניזירט אין קיבוץ יגור, אין 1951. מיר זענען אָקערשט אָנגעקומען אין לאַנד און
זיך פֿאַרמאָסטן ממשיך צו זײַן אונדזער וועג אין דער ליטעראַטור אויף מאַמע-לשון.
סוצקעווער האָט אונדז צוזאַמענגעפֿירט און האָט אונדז אײַנגעשלאָסן אין אַ גרופּע מיטן
סימבאָלישן נאָמען "יונג-ישׂראל", װאָס האָט זיך איבערגערופֿן מיט דער שרײַבער-גרופּע
"ייונג-ווילנע". אונדזער גרופּע האָט אַװודאי ניט איבערגעלאָזט אַזאַ טיפֿע שפּור אין
דער ייִדישער ליטעראַטור װוי די גרופּע יונג-ווילנע, אָבער זי האָט אונדז נשמהדיק
פֿאַראײניקט און באַפֿליגלט צו שעפֿערישער אַרבעט, װאָס האָט בלי-ספֿק געהאַט אַן
אָפּקלאַנג אין דער ייִדישער וועלט.

איך האָב געהאַט די זכיה, אין משך פֿון יאָרן, צו זײַן נאָענט צו אַבֿרהם סוצקעווער,
אַ קרישטאָל-ריינע נאָענטקײט פֿון אמתער חבֿרשאַפֿט. און אָט די חבֿרשאַפֿט טראָגט
אין זיך די גװאַלדיקע עשירות פֿון אונדזערע יוגנט-יאָרן אין ווילנע, ווען מיר פֿלעגן
שטיין בײַם ברעג פֿון דער װיליע און קוקן װי די זון שלעפּט זיך אַ מידע צו איר
געלעגער, הינטער די שישקינער בערג.

דאָ, אין תּל-אביב, שטייען מיר אָפֿט בײַם ברעג פֿון ים, אױפֿצוכאַפּן װוי די זון
ווערט דערטרונקען אין די כװאַליעס. אָבער אויך דאָ גיט אַ בליץ אין סוצקעווערס
אויג אַ ווילנער שײַן, װאָס דער פּאָעט האָט אים אַריבערגעבראַכט פֿון זײַן הײמשטאָט.
ער רעדט פּלוצעם וועגן װאַסער-פּלומפּעלע אויף ראָג ייִדישע גאַס אין ווילנע, און
איך פֿיל די קילע װאַסערן פֿון יענעם פּלומפּעלע אין דעם היגן בריענדיקן חמסין.
מיר זענען ביידע פֿאַרשיכּורט פֿון דעם ווילנער חלום, דעם איבערגעפֿלאַנצטן אױפֿן
ברעג פֿון ים, אין תל-אביב.

פֿון ווילנע ביז ארץ-ישׂראל איז פֿאָלג מיך אַ גאַנג. אַבֿרהם סוצקעווער האָט
"געפֿאָלגט דעם גאַנג" און איז געקומען אַהער, אָנגעלאָדן מיט זײַן דיכטעריש װאָרט
און מיט זײַן רײַכער גײַסטיקער ירושה. ער איז טאַקע מיט לײַב-און-לעבן פֿאַרבונדן מיט
מדינת-ישׂראל, און דערבײַ איז ער געבליבן דורך און דורך אַ ווילנער.

118

 
