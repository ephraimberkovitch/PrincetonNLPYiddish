 

די גאָלדענע קייט

װײַל אויב מײַן טויטע מאַמע איז דעם לעבן װידערשפּעניק,
איר קעגנערשאַפֿט צו לעבן װעל איך בלײַבן אונטערטעניק.
חלילה אַז מיר זאָלן זיך אַ צווייטן מאָל צעשיידן... (ז' 236)

באַלערנדיק איז דער גראַם פֿון די קעגנאַנאַנדיקע ווערטער װױדערשפּעניק, /
אונטערטעניק -- װײַל ער באַצײיכנט מיט מויקאַלישע מיטלען, ניט בלױז מיט
סעמאַנטישע, דעם מצבֿ פֿונעם דיכטער, װאָס וויל לעבן, נאָר איז געצווונגען מוותּר
צו זײַן אױפֿן לעבן, מחמת אונטערטעניקייט צו אַן אַנדערנס װידערשפּעניקײט, פֿאַר
מורא זיך ווידער צו צעשיידן מיט דער מאַמען, נאָך דער צעשיידונג בעתן חורבן; און
אפֿשר אויך נאָך דער ערשטער צעשיידונג, בעת ער איז אַרױס פֿון איר טראַכט, װאָרעם
דער פּאָעט איז גרייט מקבל צו זײַן דעם דין, מע זאָל אים באַהאַלטן אויף אײביק אין
מוטערטראַכט פֿון דער ערד, דהײַנו, ער איז גרייט אָנצונעמען די טױטשטראָף, כּדי מכפּר
צו זײַן אױפֿן שולדגעפֿיל װאָס צעשיידט אים פֿון זײַן מאַמען.

בעת מיר לייענען אַזעלכע לידער, פֿילן מיר סוצקעווערס גװאַלדיקן אָנשטרענג, אָן
אױפֿהער צו פֿאַרגרונטיקן זײַן זעלבשטענדיקן קיום און דעם קיום פֿון זײַן קינסטלערישער
יצירה. ריזיקע כּוחות טרײַבן אים צו דער וועלט פֿון די טויטע, ער זאָל ווידער אײַנדרעמלען
אין דער מוטערס טראַכט, װאָרעם אָן איר איז אויך ניט פֿאַראַן קיין אמתע תּחיה, וי
עס איז אויך ניט מעגלעך געווען קיין געבורט (זע וועגן דעם דאָס ליד "אין היל
פֿון אליהו", זי 193). אָבער דער דיכטער גיט זיך ניט אונטער אָט די כּוחות. ער
איז פֿאַרקלאַמערט אין לעבן און אין יצירה. ביידע אַנטװיקלט ער און פֿאַראײדלט;
ער שטרעבט צו אַן אַלץ גרעסערער קינסטלערישער װוױירטואָזקײט; ניט קיין געשרייען
ברענגט ער פֿון זיך אַרױס, נאָר צאַרטע, גלעטנדיקע, באַרױיקנדיקע, צאַמענדיקע קלאַנגען.
די לידער פֿון טאָגבוך זענען אפֿשר דער סאַמע קאָנצענטרירטסטער, ראַפֿינירטסטער און
געראָטנסטער פּרוּוו סוצקעווערס, אָפּצושטעלן דאָס קול פֿון טויט, דורך דער האַרמאָניע
און דער שפּיל פֿון פּאָעזיע, און דערבײַ צו לאָזן דעם טױט אַרײַנדרינגען אין דער
פּאָעזיע, אָנטײל נעמען וי איין שטים אין איר כאָר און װוי איינער פֿון די כּוחות, װאָס
פֿאַרזיכערן דעם ראַזמאַך און די טיפֿסטע ערנסטקייט פֿון איר שפּיל.

ז

אַז מיר באַנעמען די פֿונקציע פֿון די לידער, ווי רינגען װאָס פֿאַרבינדן די לעבעדיקע
מיט די טויטע און װאָס פֿאַרהיטן אײנצײַטיק, אַז די וועלט פֿון די לעבעדיקע זאָל ניט
פֿאַרשלונגען װוערן דורך דער וועלט פֿון די טױטע, פֿאַרשטײען מיר ניט בלױז די
ערשטיקע פּנימיותדיקע מקורים פֿון דער פּאָעטיק אין די לידער פֿון טאָגבוך, נאָר מיר
באַנעמען אויך, אויף אַ ברייטערן אופֿן, די גאַנצע אַנטװיקלונג פֿון סוצקעווערס פּאָעזיע
און פּראָזע, פֿון זינט דער געטאָ-צײַט און װײַטער. דער עיקרדיקער כּלל פֿון סוצקעווערס
דרך איז דאָס צונויפֿמישן ביידע וועלטן, אויף אַ קאָנטראָלירטן אופֿן, אָן צו פֿאַרמעקן
די גרענעץ צווישן זיי; מיט אַנדערע װוערטער -- דער כּלל צו פֿאַרבינדן דעם זכּרון
מיט דער ווירקלעכקייט און זײַן דערבײַ געװאָרנט, אַז דער זכּרון זאָל ניט פֿאַרשלינגען
די ווירקלעכקייט און די ווירקלעכקייט זאָל ניט דערװײַטערן פֿון זיך דעם זכּרון, זי

24

 
