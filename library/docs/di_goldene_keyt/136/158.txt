 

די גאָלדענע קייט

ייִדן און ייִדיש, געווען אַ מין װאַריאַנט פֿון גאַליציע; און סוצקעווער -- פֿון ווילגע,
מיט אַ קורצן פּראָלאָג אין סיביר.

ווען משה-לייב איז געשטאָרבן אין ניו-יאָרק, אין 1932, האָט סוצקעווער -- אים
צו לאַנגע יאָר -- קוים געשטעלט זײַנע ערשטע פּאָעטישע טריט. און ווען סוצקעווער
האָט, אין ווילנער געטאָ, אָנגעהױבן צו געשטאַלטיקן דעם "פּאָעטישן אויסדרוק" פֿון זײַן
תּקופֿה, האָט מאַנגער, אין תּוך, זיך שוין דערנענטערט צום סוף פֿון זײַן פּאָעטישן וועג,
הגם ער האָט נאָך געלעבט ביז 1969.

"מיטגעטיילט" האָט משה-לייב, פּונקט װי באָדלער בשעתּו, בלויז זײַן אייגן
האַרץ, זײַן אומעט, און אויף אַזאַ אופֿן, פּאָעטיש אױסגעזאָגט דעם סוד פֿון זײַן
תּקופֿה, אַנטפּלעקט דאָס רעטעניש מיט וועלכן דער מענטש אין אָט דער תּקופֿה
קאָן זיך קיין עצה ניט געבן, װי "משה נאַדירס לייזערעליע, דער, פֿון דער אַלטער
היים", װאָס זוכט דאָס רעטעניש "אין לעבן פֿון דער הון":

ווער דאַרף זי דאָ?
און װאָס האָט ער דער מענטש, מיט איר צו טון?
און וער האָט דאָס בײַ איר די איער װאָס זי לייגט, באַשטעלט?
צי לייגט נישט עמעץ אויך די טעג --
ווי אייער אין דער וועלט?
(משה-לייב האַלפּערן, די גאָלדענע פּאַװע, די 36)

משה-לייבס "פּאָעטישער אויסדרוק" נעמט זיך אַװדאי פֿון דער צעריסנקייט צווישן
די צוויי וועלטן, צווישן "זלאָטשאָוו, מײַן היים" און ניו-יאָרק, װאָס ביידע האָט ער זי
ליב געהאַט און ביידע האָט ער זיי פֿײַנט געהאַט.

איציק מאַנגער האָט פֿון אַזאַ צעריסנקייט ניט געליטן. די גאָלדענע פּאַווע איז
געקומען צו אים געפֿלױגן גלײַך פֿון שלום-עליכמס מיטאָלאָגישער וועלט, און אים
אָנגעזאָגט די בשורה אַז

גאָט כּבֿיכול איז גרויס,
הײַנט פּונקט וי אַ מאָל.
נישט װײַל ער דונערט אין הימל,
נאָר װײַל ער כליפּעט אין טאָל.
(דער שנײַדער-געזעלן נטע מאַנגער זינגט, 1948)

מאַנגער האָט צונױפֿגעסטריגעװעט, מעשׂה-שנײַדער-געזעלן, דעם מיטאָס פֿון
שטעטל, װאָס ער האָט אים דערפֿילט בײַ שלום-עליכמען, מיטן מיטאָס פֿון חומש,
און פֿון אָט דעם זיווג איז אַרױסגעװאַקסן אי דער שיינער אומעט זײַנער, מיטן ריח
פֿון די טרויעריקע זילבער-ווערבעס לענג-אויס די בוקאָװױינער טײַכן און טײַכלעך, אי
דער מוראדיקער פּחד פֿאַר "גוייישע העק". סיאיז דער "פּאָעטישער אויסדרוק" פֿון אַן
אומרויִקער תּקופֿה און אַן אומרויִקן דור, װאָס איבער זײַן קאָפּ האָט שוין געלאָקערט
די גזרה פֿון אומקום. און בעת מאַנגער האָט באַנומען דעם בראָך פֿון זײַן פֿאָלק

158

 
