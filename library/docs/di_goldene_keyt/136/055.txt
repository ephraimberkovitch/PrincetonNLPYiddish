 

דן מירון / דער קינסטלער מיט דער מאַסקע פֿון טאָגבוך

פֿיל שווערע משׂאות, איז אַצינד, אויף דער שוועל פֿון זיקנה, מיד געװאָרן, און פֿאַרגינט
זיך אַ גרינגערן דרך. במקום אַ גרויסער פּאָעמע, צי אַ זאַמלונג פֿון אינטענסיווער ליריק,
װאָס פֿאַרמעסט זיך אויף אַ קאָנצענטרירטן אופֿן מיט די סאַמע אַרומנעמיקסטע סוזשעטן,
ברענגט ער אונדז אַרױסגעריסענע בלעטלעך פֿון זײַן פּינקס, מיט לירישע פֿאַרצײכענונגען.
אין דעם איז אָבער, וי געזאָגט, פֿאַראַן אַ כּוונה. דער פּאָעט דערמוטיקט דעם לייענער,
ער זאָל צוגײן צו די דאָזיקע לידער אָן אַ געפֿיל פֿון חשיבֿות און שװערקײט,
נײַערט מיט אַ גרינג געפֿיל, סתּם אַ בלעטער צו טאָן. אָט דער רושם װערט אָבער
אין גיכן צערונען. נאָך אײַדערן ממשותדיקן אַרײַנלײענען זיך אין די לידער (און
ס'רובֿ זייערער פֿאָדערט ניט בלויז אַ גרינג בלעטערן, נאָר טאַקע אַ פֿאַרטיפֿט, מערמאָליק
לייענען), איז שוין זייער גראַפֿישע צורה גופֿא גורם, מע זאָל ספֿקן אין זייער כּלומרשטער
גרינגקייט און מינאָרישקײט.

דאָס לייענען די לידער פֿון טאָגכוך שטייט בכן מלכתּחילה אונטערן סימן פֿון
אַ מין טאָפּלקײט, אַפֿילו אַ מין אינעװייניקסטע סתּירה. די לידער גיבן זיך אוס
וי טאָגבוך-פֿאַרצײכענונגען, נאָר פֿון דעסטוועגן שטייען זי פֿאַרן לייענער אין אַ
כּמעט שטרענגן סדר און דיסציפּלין. אַ ממשותדיק לייענען אַנטפּלעקט אָבער באַלד,
אַז ס'איז אין זי פֿאַראַן אי קלות אי חומרא. זי באַמיִען זיך אַפֿילו, און מיט
הצלחה, ביידע צונױפֿצופֿלעכטן. זי לאָזן דעם לייענער פֿילן דעם טעם פֿון זעלטענע
צירופֿים: ערנסטקייט אָן שווערקייט פֿון איין זײַט, חן אָן חנדלדיקייט פֿון אַ צווייטער זײַט;
הומאָר אָן פֿאַרשײַטקײט און אומעט אָן תּהומיקער חשכות; טיפֿקײט, דורכזעיקייט,
װױירטואָזע טעכניק אָן פֿאַרריסנקײט. בקיצור, די לידער פֿון טאָגבוך אַנטפּלעקן זיך
פֿאַרן לייענער ווי לחלוטין רײַפֿע פּאָעזע, װאָס פֿאַרמאָגט אין זיך גײַסטיקע קלאָרקייט
און נשמהדיקע גלײַכװאָג. אין אונדזער הײַנטיקער קולטור-ליטעראַרישער וועלט דערגייען
בלויז געציילטע פּאָעטן צו אַזאַ מדרגה, און אויך דאָס נאָך אַ לאַנגן פּראָצעס פֿון
אױסצײַטיקן און פֿאַראײדלען זיך.

מיר דערפֿילן די זעלטענע קװאַליטעט פֿון אָט דער פּאָעזיע באַלד אין דער ערשטער
סטראָפֿע פֿונעם ערשטן ליד:

ס'דערנענטערט זיך די װײַט. נאָך אַלע רײַזעס, אַװאַנטורעס
און לייגן קלאַפֿטער אויף פּאַפּיר בײַם שאָטן פֿון אַ שפּאַרבער,
לאָז איבער צוויי (װוי טאָג מיט נאַכט) צונױפֿגעגראַמטע שורות
און זאָלן זיך מיט זיי צעטיילן דײַנע יונגע אַרבער. (זי 125)

ערנסטע דיבורים. עס גייט דאָ אין אַ סך-הכּל פֿון לעבן און יצירה, איידערן
אײַנטײלן די ירושה און צעשיידן זיך, און מע קאָן זיך ניט טועה זײַן אין דער
ערנסטקייט פֿונעם דיכטערס כּוונה. מיר פֿילן פֿון דעסטוועגן דעם שמייכל -- מיט אַ
שמץ פֿאַרגעניגן פֿונעם בראָך -- ווען ער זעט וי די יורשים שלאָגן זיך איבער דער
אָרעמער ירושה, פּונקט וי מיר פֿילן די קאַטאָוועסדיקע שפּילעװדיקײט, ווען דער בעל-
צװואָה ווערט פּלוצעם ברײיטהאַרציק און איז אויך גרייט איבערצולאָזן אַ שורה פֿאַר
זײַן קאַץ. דאָס אַלץ מינערט ניט דעם ערנסט און דעם פּאַטאָס פֿונעם סוף, ווען מע
הייסט דעם בעל-דבֿר נעמען און אַנטלױפֿן, באַלד נאָך דעם װי ער וועט סילוקן אַלע

35

 
