 

חיים ליבערמאַן / אַ מיסטעריע

און עס קלאַפּט אים אַ צאָן אין אַ צאָן. ער קומט צו און בעט מיך צי איך האָב
אַ פּאַפּיראָס.

איך האָב דעמאָלט נאָך גערייכערט. נעם איך אַרױס אַ פּאַפּיראָסקע און גיב
אים, און טראָג אים אונטער אַן אָנגעצונדן שוועבעלע. אין ליכט פֿון דעם שוועבעלע
דערזע איך זײַן פּנים בעסער: ער זעט אױס וי אַ בחורל פֿון אַ יאָר זיבעצן, מיט
אַ בלאָנדן קאָפּ און מיט אַ פּאָר בלויע אויגן, װאָס זעען אויס גרעסער ווי זי זענען אין
דעם אָפּגעצערטן פּנים.

איך פֿאַרשפּאָר אים פֿרעגן וי אַזױ ער איז געקומען צו אַזאַ צושטאַנד, װאָרעם
עס זענען געווען אַ סך אַזעלכע װוי ער אין יענער קריטישער צײַט אין דײַטשלאַנד. דאָס
לאַנד איז געווען נאָך אַ פֿאַרלאָרענער מלחמה, נאָך אַ רעװאָלוציע, אין מיטן פֿון אַ
פֿאַנטאַסטישער אינפֿלאַציע, מיט אַ שרעקלעכער אַרבעטלאָזיקײט. און אין הינטערגרונט
האָט שוין געהילכט דער היטלער-טראָט.

ס'איז געווען צו קאַלט דאָ צו שטיין און רעדן, און איך מאַך צו אים:

-- איך פֿאַרמאָג ניט אין קעשענע גענוג אויף אַ טאַקסי, אָבער ס'קען קלעקן פֿאַר
אונדז ביידן זיך אַרײַנצוכאַפּן אין אַ "קנײַפּע" און זיך דערװאַרעמען.

ער האָט געקענט נאָענט דערבײַ עפּעס אַ לאָך פֿון אַ קאַפֿע און מיר זענען
אַרײַן. מיר האָבן זיך אויסגעזוכט אַ ווינקל און באַשטעלט אַ װאַרעמען טרונק. און
אין אײראָפּע איז ניט וי אין אַמעריקע: דאָרט קענט איר איבער אַן איינציקער טאַס
קאַװע אָפּדוכענען אַ גאַנצן טאָג און מע װעט אײַך נאָך אונטערטראָגן אַ צײַטונג. און
אַזױ ווי אַ טאָג, אַזױ קען מען דאָרט אָפּדוכענען אַ נאַכט אויך. און אַזױ איז געשען מיט
אונדז צוויי אָרעמע "קערלען". מיר האָבן די נאַכט אַ סך געשמועסט. איך האָב געזען
באַשײַמפּערלעך וי אַזױ גײַסטיקע ווערטן ווערן צערונען אין מאַטעריעלער נויט. אַ הױפֿן
קליינגעלט איז דעם בחורל מער ווערט געווען וי די "הייליקע נאַכט"...

פֿינף אַ זייגער פֿאַר טאָג פֿלעגט אָנהײיבן גיין די "האָכבאַן" אין בערלין. געװאָרן
פֿינף, הייב איך זיך אויף צו גיין, אָבער וי לאָזט מען איבער דעם אָרעמען יונג אַזױ
אין דער קאַלטער וועלט? מאַך איך צו אים:

-- ווייסטו װאָס, פֿאָר מיט מיר אַהײם, אין מײַן פּאַנסיאָן, און מיר װעלן עסן
פֿרישטיק צוזאַמען.

דער יונג איז אױפֿגעשפּרונגען פֿון אָרט. פֿון איבערראַשונג האָט ער אַפֿילו ניט
געקענט אַרױסרעדן זײַן "יע". איך האָב געהאַט אַ מאָנאַטלעכן באַנבילעט. אַ דרײַ
פֿערטל שעה שפּעטער זענען מיר שוין געזעסן בײַ מיר אין צימער איבער אַ פֿײַנעם
אָנבײַסן.

אָפּגעגעסן, האָבן מיר ערשט דערפֿילט די מידקייט נאָך אַ שלאָפֿלאָזער נאַכט. אין
גאַס איז געווען קאַלט, שנייִק, פֿראָסטיק, שנײַדיק. וי זאָל איך אים לאָזן גיין !

בײַ מיר אין צימער איז געשטאַנען אַ בעט און אַ קושעטקע. זאָג איך צו אים;

-- דו ביסט מיד און דורכגעפֿרױרן. איך מאַך דיר אַ געלעגער אויף דער קושעטקע.
דו וועסט זיך אױיסשלאָפֿן, וועסטו גיין.

באַלד זענען מיר ביידע געשלאָפֿן, איך ווייס ניט צי אַ "שלאָף פֿון גערעכטע",
אָבער זיכער אַ שלאָף פֿון מידע. און אַז מיר האָבן זיך אױפֿגעכאַפּט איז שוין געווען
שטאָק פֿינצטער, צײַט צו עסן אָװונטברױט. און אַזױ האָבן מיר געטאָן.

11

 
