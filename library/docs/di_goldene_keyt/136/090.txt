 

די גאָלדענע קייט
געמוזט פֿרײַער מאַכן די קלעם. שרײַבט שמואל האַלקין אין זײַנס אַ ליד:

און דאָס איז דער גורל פֿון אַלעמען אונדז:

אַז אויב נאָר דו לעבסט, מוזסט באַװײַזן אַ קונץ;
אַריבערן אָפּגרונט פֿאַרװאַרפֿן אַ שטריק

און גיין אױפֿן שטריק וי אויף אײַזערנער בריק. (ז' 76)

די עסייען, שמועסן, באַגעגענישן מיט שרײַבערס און קינסטלערס אין מאָסקװע,
די מאַסקעס װאָס אַפֿילו די ערלעכסטע פֿון זי האָבן געדאַרפֿט טראָגן -- וי אויך די
האַרציקע אַראָפּרעדענישן פֿון האַרץ אין די טיפֿע נאַכטישעהען, זענען געשריבן מיט
בילדערישקייט און נשמה-איבערלעבונג.

אין דעם אָפּטײל קומט אויך אַרײַן דער דראַמאַטישער קאַפּיטל, װאָס הױערט
עד-היום אויף סוצקעווערס געמיט: "מײַן עדות-זאָגן פֿאַרן נירנבערגער טריבונאַל:
טאָגבוך-נאָטיצן". װיפֿל צער און צאַפּלעניש האָט סוצקעווער איבערגעטראָגן, ביז צו
זײַן אױפֿטריט פֿאַרן וועלט-טריבונאַל!

"איך האָב נאָר װאָס געענדיקט מײַן עדות-זאָגן פֿאַרן נירנבערגער טריבונאַל. אויף
מײַנע ליפּן גליִען נאָך די ווערטער, וועלכע איך האָב אַרױסגעשריִען פֿאַר דער גאָרער
וועלט און פֿאַר די צוקונפֿטיקע דורות. איך בין אױפֿגעטרײסלט ביזן גרונט. ס'איז אָן
ספֿק די שטאַרקסטע איבערלעבונג פֿאַר מײַנע דרײַ צענדליק יאָר". (ז' 161)

זײַנע גלײיקע ווערטער האָבן זיך דעמאָלט פֿונאַנדערגעטראָגן איבער דער גאָרער
ייִדישער וועלט. אויך די װאָס האָבן אים געשיקט -- די באַשולדיקער פֿון מאָסקװע און
זײַן פֿרײַנד איליאַ ערענבורג -- זענען צופֿרידן געווען מיט זײַן אױפֿטריט, מיט זײַן
אױפֿװיקלען די פֿײַערבלעטער פֿון ייִדישן אומקום.

דאָס בוך פֿאַרמאָגט אַן עולם-ומלואו. ניט אויף אַלץ איז מעגלעך זיך אָפּצושטעלן.
לאָמיר כאָטש דערמאָנען די דערציילונגען: "כװאָלקע", "די שׂרפֿה", "דערמאָנונג וועגן
אַ שײַטל האָלץ", "דער נשמה-צאָן", "ישׂראל ראַבאָן אין ווילנע". קורצע דערציילונגען,
מיט אַ לאַנגאָטעמדיקן אינהאַלט. עס קומען נאָך צו די זכרונות און פֿאַרצײכענונגען
וועגן די "װאָרטברידער": "אַ בריוו צו א. לעיעלעס", "דוד פּינסקי", "לייוויקס חלום",
"דער קינסטלער פֿון מלכות געטאָ", "דער חכם פֿון חכמת-ייִדיש: דבֿ סדן אַ בןשמונים".

אין פֿלוג אַ פֿאַרשיידן-זשאַנערישע זאַמלונג. װאָס פֿאַראײניקט זי? װאָס איז
דאָס בשותּפֿותדיקע? ניט בלויז דער אינהאַלט, דער תּמציתדיקער באַריר איינס מיטן
אַנדערן. עס פֿאַראײניקט זײ -- עלעהײ אַ ספֿר אין היכל -- די לױטערקײט פֿון
סטיל, דאָס עשירות פֿון װאָרט, די געשליפֿענע אױסדרוק-פֿאָרעם. ועל-כּולם -- אַבֿרהם
סוצקעווערס פֿרישקײט פֿון געדאַנק און פּאָעטישער וויזיע.

אַבֿרהם סוצקעווער דערמאָנט מיך אָפֿט, אַז איך בין געווען דער ערשטער, וועמען
ער האָט געשריבן, ווען ער איז געקומען אין לאַנד, און אַז איך בין געווען דער ערשטער
פֿון די ייִדישע שרײַבערס אין ארץ-ישׂראל, מיט וועמען ער האָט זיך באַגעגנט. וויל איך
אים באַגריסן צום אַרײַנגײן אין די גבֿורות מיט דער זעלביקער ברכה ווי דעמאָלט: אַ
געזונטן, שעפֿערישן תּמיד !

0

 
