 

עזרא פֿלײישער (י. גולה) / אַן אַרײַנפֿיר צו -- אַ. סוצקעווערס געהײימשטאָטי

אַלץ מיט דער קאַלטבלוטיקײט פֿון אַ כראָניקער, אָן אַראָפּצונעמען, אָן צוצוגעבן. ער
האָט געװאָלט אַז זײַן געזאַנג זאָל זײַן ביז גאָר אויטענטיש, האָט ער עס דעריבער
געשטאַלטיקט אין אַ כּמעט ריין-עפּישער פֿאָרעם, אַרײַנגעצװוּנגען אין אַ פּינקטלעכער,
אָפּגעהיטענער פּאָעטישער צורה, װאָס זאָל צאַמען די צעפֿלאַמטע געפֿילן און לאָזן
געװועלטיקן בלויז די פֿאָרמעלע אױסגעמאָסטנקײט.

פֿון דעסטוועגן שטײַגט די פּאָעמע אין איר באַטײַט אַ סך אַריבער איבער די
ווילנער אונטערערדישע קאַנאַלן און דעם מנין העלדן פֿון געהײימשטאָט. די יצירה
דערהייבט אַ לױבגעזאַנג פֿאַר דער צווייטער, באַשײדענער זײַט פֿון ייִדישער גבֿורה
אין דער חורבן-תּקופֿה, פֿאַר דער גבֿורה פֿון שטומען און מוראדיקן געראַנגל פֿון
צענדליקער טויזנטער ברידער און שוועסטער אונדזערע פֿאַר זייער פֿיזישן קיום אין
אַלע באַדינגונגען און פֿאַר יעדן פּרײַז. אין אונטערשטן סך-הכּל איז עס אַ ספּעציפֿישע
ייִדישע גבֿורה, װאָס אין איר זכות -- אָדער אויך אין איר זכות -- זענען מיר דערגאַנגען
ביזן הײַנטיקן טאָג; און אָט די גבֿורה, אפֿשר ניט װינציקער װי די ממשותדיקע גבֿורה
פֿון יחידי-סגולה, פֿאַרדינט די אָנערקענונג און דאַנקבאַרקײט פֿונעם דור-הגאולה.

פֿון העברעיש; א. שפּיגלבלאַט

 

מיט ה. לייוויק און אריה שמרי, 1957

49

 
