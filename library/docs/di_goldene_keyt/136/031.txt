 

חוה ראָזענפֿאַרב / דאָס גן-עדן-ייַנגל אַבֿרהם סוצקעווער

און ס'איז ניט מײַן שולד װאָס די צײַטונגען האָבן וועגן דעם ניט געמאָלדן".

אַוודאי ווייסן מיר װאָס סוצקעווער איז פֿילאָסאָפֿיש אויסן מיט אָט די ריד,
אָבער צי איז אין זיי נישט פֿאַראַן דער חן פֿון אַ באַרימעריש יינגל? אַ באַרימעריש
יינגל פֿול מיט חן און אַ צײַטיקער פּאָעט אין פֿולן באַװױּסטזײַן פֿון זײַן שעפֿעריש יכולת,
אַ פּאָעט אױפֿן וועג צו גרויסקייט.

יי

דאָס ערשטע װאָס סוצקעווער נעמט זיך אונטער ווען עס קלאָרט זיך בײַ אים אויס
דאָס באַװוּסטזײַן פֿון זײַן וועג אין לעבן, איז צוריק אױפֿצובױען פּאָעטיש די ערשטע
ייִנגלהיים זײַנע, און זי אַװעקשטעלן בײַם סאַמע אַרײַנגאַנג-טױער פֿון זײַן שאַפֿן. אין
יאָר 1936 שרײַבט ער אָן דאָס ווּנדערלעכע ווערק סיביר, די קאַנטאַטע פֿון קינדערשער
שניייק-ליכטיקער באַפֿליגלטקײט, דער אַפּאָטעאָז פֿון מיסטישער נאַטור-שײנקײט, װאָס
אויף איר הינטערגרונט צעבליט זיך טאַטע-זון-ליבשאַפֿט און פֿילט אויס מיט זיך די
װוײַסע וועלט, ביזקל העט צום װײַטן באַרגיקן האָריזאָנט. אין די סטראָפֿעס פֿון אָט
דער פּאָעמע לעבט סוצקעווער נאָך אַ מאָל איבער דעם שאָק פֿון פֿאַרלירן דעם טאַטן.
ער באַשרײַבט װי ער שטייט בײַם פֿאָטערס אָפֿענעם קבֿר און װיל דערין אַרײַנפֿאַלן,
נאָר עפּעס דערלאָזט אים נישט:

נאָר מײַן טויב איז דעמאָלט גראָד פֿאַרפֿלױגן,
אָװונטזון באַקריינט מיט װײַסן גאָלד,
און אַרױף צום לעבן מיך געצויגן.

דאָס האָט די טויב פֿון שאַפֿן אים געראַטעװעט פֿון אומקום צום ערשטן מאָל, ער
וועט אונדז שפּעטער דערציילן, ווי זי ראַטעװעט אים צום װױפֿלטן און װיפֿלטן מאָל. אין
סיביר װײַזט אויך סוצקעווער וי עס טרעט אַרױס צום ערשטן מאָל אין זײַן לעבן אויף
דער װײַס-אױסגעצירטער ווייטיק פֿון אַבֿדה -- אַ שטומער וייטיק. עס איז באמת
מערקווערדיק, װאָס אין אָט דער פּאָעמע, נאָך דעם בילד פֿון דעם ייִנגל װאָס
לױפֿט נאָך דעם שליטן מיטן טאַטנס בר-מינן, װערט נישט דערמאָנט מיט קיין איין
װאָרט דעם ייִנגלס צער. קינדערשע שפּילעװדיקײט בײַם זיך-שמעלצנדיקן אירטיש-טײַך
הילכט אָפּ אין זײַן נשמה און װעט אָפּהילכן אין זײַן לעבן אַרײַן מיטן אָנשאָרכיקן
עכאָ פֿון יענעם געלעכטער, פֿון דער גוט-פֿרײַנדשאַפֿט מיט אַ שניימענטש און מיט אַ
קירגיזיש קינד. אַ װאַכער צו דער סיבירער אײַזיקער פּראַכט און צו איר סודותדיק-װויטאַלן
כּוח, לאָזט דאָס ייִנגל זיך באַצווינגען פֿון דער "אָװונטזון באַקרײנט מיט װײַסן גאָלד"
-- און אַזױ באַגױיסט ער דעם אָנקום פֿון פֿרילינג. עס זעט אויס וי דעם יינגלס
טרויער נאָכן טאַטן װאָלט געקומען צום אויסדרוק אין זײַן פֿרײד מיט דעם צעליכטיקטן
דימענטענעם גלימער פֿון זײַן װײַסער קינדהייט.

פּונקט װי אַ קינד, כּדי זיך אַן עצה צו געבן מיט אַ טראַגעדיע, כאַפּט עס
זיך צו אַ באַליבט שפּילעכל און פֿאַרשפּילט זיך דערמיט -- כאַפּט אויך סוצקעווער,
דער פּאָעט, װאָס באַשרײַבט די שטימונג פֿון אַ זיבן-יאָריק ייִנגל, זיך אָן אין דער

1

 
