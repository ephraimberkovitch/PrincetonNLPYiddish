 

די גאָלדענע קייט

רעוויזיע אין אָט דעם תּחום. די באַװאָרענישן װאָס שייך דעם גרויסן קאָנקורענט,
װאָס איז אין צווישן פֿאַראָרעמט געװאָרן זענען געווען אינסטינקטיוו. אויך די שאלה
"פֿאַר װאָס האָט איר זיך ניט אַנטקעגנגעשטעלט אין די חורבןיאָרן?" האָט מען
ניט מער געפֿרעגט דעמאָלט בקול-רם. זי האָט אָבער נאָך געהאַט אַן אָפּקלאַנג אין
די הערצער. מײַנע באַמערקונגען אין אַרײַנפֿיר צו דער פּאָעמע דאַרף מען פֿאַרשטײן
וי אַ פּרוּוו, קאָן זײַן אַ ביסל אַ נאַיָווער פּרוּוו, צו העלפֿן צוגרייטן די אַטמאָספֿער
פֿאַר אַ ווענדונג. אפֿשר איז טאַקע מײַן אָפּקלײַב איבערצוזעצן פֿון אַלע ווערק סוצקעווערס
דווקא געהײימשטאָט, אומבאַװוּסטזיניק אַרױסגעװאַקסן פֿון אָט דעם דראַנג מײַנעם. איך
האָב מסתּמא געטואַכט, אַז די גרוסקײט פֿון אָט דעו יצירה וועט אַװעקשטעלן
אױפֿן איבערצײַגנדיקסטן אופֿן פֿאַרן העברעישן לייענער די גרויסקייט (און אויך די
יחיד-במינודיקייט) פֿון דער ייִדישער פּאָעזיע, און דער קלוגער, רײַפֿער, אָפּגעװױגענער,
ניכטערער צוגאַנג אין דער גרויסער יצירה, פֿונעם גרויסן פּאָעט, צו דעם חורבן און
צו זײַנע העלדן װועט ברענגען דעם העברעיִשן לײענער אַ דוגמא פֿון אַ באַצינג,
װאָס מע קען מיט איר שלום מאַכן. דער שינוי װאָס איז אין צווישן פֿאָרגעקומען
בנוגע אָט די סוגיות אין אונדזער גײַסטיקער וועלט זאָגט עדות, אַז דער אָנשטרענג אין
יענער צײַט פֿון אָנפֿירנדיקע אינטעלעקטואַלן, אױסצוּװואָרצלען פֿון דער עפֿנטלעכער
מיינונג פֿאָראורטײלן און פּסיכאָלאָגישע פֿיקסאַציעס, אַן אָנשטרענג אין וועלכן איך
האָב זיך געװאָלט באַטײליקן מיט מײַן באַשײדענעם בײַטראָג איז נישט געווען קיין
אומזיסטיקער.

אַ טײל פֿון די אױספֿירן אין אַרײַנפֿיר האָבן, װי געזאָגט, אָנגעװוױירן זייער
אַקטועלן ווערט, אָבער עס איז געבליבן אַקטועל די אָפּשאַצונג פֿון דער גרויסער
פּאָעמע און פֿון גרויסן פּאָעט װאָס האָט זי געשאַפֿן. צוריקגעקוקט, זע איך אַז מײַנע
ווערטער וועגן פּאָעט און זײַן יצירה זענען געשריבן געװאָרן מיט צוריקגעהאַלטנקײט
און שפּאָרעװדיקײט. מיט דער שעמעוודיקייט און די באַװאָרענישן אָנצורופֿן דאָס גרויסע
"גרויס" און דאָס װוּנדערלעכע "װוּנדערלעך" -- בין איך, װײַזט אויס, שוין דעמאָלט
געווען אַ "ישׂראלי". ברענג איך אַצינד מײַנע דעמאָלטיקע ווערטער און מײַן דעמאָלטיקע
און כּסדרדיקע ליבשאַפֿט אַ מתּנה דעם גרויסן פּאָעט אַבֿרהם סוצקעווער, װי אַ
באַשײדענעם און פֿאַרשפּעטיקטן דאַנק פֿאַר זײַן געהײימשטאָט און פֿאַר די אַנדערע
פּאָעטישע אוצרות זײַנע, װאָס װעלן באַשײנען אונדזער קולטור-פּאַנטעאָן אויף אייביקע
צײַטן. און אָט איז דער נוסח פֿון מײַן אַמאָליקן אַרײַנפֿיר:

ווילנע, װאָס פֿון איר געזעטיקטער ערד האָט אַרױסגעשפּראָצט דער פּאָעט אַבֿרהם
סוצקעווער, האָט אויך אַרוױסגעגעבן דורות העברעישע שרײַבערס און פּאָעטן, צווישן
זי וויכטיקע און װינציקער װיכטיקע; אין ווילנע איז בכלל, ביזן חורבן, געװוען
אַ צאַפּלדיק פֿילקאָליריק ייִדיש לעבן. מיט איר ספּעציפֿישער אַטמאָספֿער, מיט איר
זידנדיקן ליטעראַרישן קלימאַט, מיט דער פֿאַרװאָרצלטקײט פֿון איר ייִדיש לעבן, האָט
ווילנע געשפּײַזט די גײַסטיקע וועלט פֿון אַ סך שרײַבערס: שרײַבערס װאָס האָבן געשאַפֿן

44

 
