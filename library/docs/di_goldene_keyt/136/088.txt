 

די גאָלדענע קייט

דערמאָנט מען זיך, װי מיט העכער זעכציק יאָר צוריק, ווען מיר זענען נאָך

אַלע געווען יונג, און די שטעט און שטעטלעך אין מיזרח-אײיראָפּע האָבן געלעבט און
געאָטעמט מיט ייִדיש און ייִדישקייט, געקרעכצט אונטערן יאָך און דאָך ניט פֿאַרלױרן די
אמונה אין אַ שיינער וועלט, האָט מיט פֿרישקײט אױפֿגעקלונגען דאָס שעפֿערישע װאָרט
פֿון יונג-ווילנע.

דער שם פֿון ווילנע האָט זיך דאָך פֿאַר דורות געטראָגן איבערן ייִדיש-לאַנד.
יונג-ווילנע האָט אָנגעזאָגט און פֿאָרױסגעזאָגט איר חלק אין ווילנער עשירותדיקן
גײַסט. אַבֿרהם סוצקעווער איז געווען איינער פֿון אָט דער שרײַבער-גרופּע, װאָס האָט
זיך אויסגעטיילט און זיך קונה-שם געווען שוין מיט זײַנע בראשית-לידער. זײַן בוך
לידער, אַרױס אין 1937, צוויי יאָר פֿאַר דעם ביטערן מבול, האָט שין געטראָגן
אין זיך אַלע שפּורן פֿון דעם אָריגינעלן דיכטער, דעם נאָװאַטאָרישן שפּראַכמײַסטער,
װאָס ועט באַקרױנט ווערן וי דער ווערטיקסטער מאָדערנער ייִדישער פּאָעט.

ווער איז נאָך אַזױ מסוגל װי ער, סוצקעווער, צו שילדערן דעם אויפֿקום פֿון
יונג-ווילנע, דעם אָנהײב און אַנטװויקלונג, אויסטיילן די יחידים, די דערציילערס, פּאָעטן,
קינסטלערס? טוט ער עס טאַקע, און מע פֿילט דערבײַ די אײפֿעריקע ויליקייט און די
װאַרעמקײט פֿון גוטער דערמאָנונג וועגן די נאָענטע, וועגן דעם דערציילער משה לעווין,
וועגן שמערקע קאַטשערגינסקי און לייזער װאָלף. ער, לייזער װאָלף, איז געווען אַן
אויסנעמיקע דיכטער-געשטאַלט, אַנדערש אין זײַן שאַפֿן און אין זײַן התנהגות, כאָטש
ווילנע איז שוין געווען צוגעװוינט צו טשודאַטשנע מענטשן. ער האָט אַלע מאָל פֿון
דאָס נײַ פֿאַרפּלעפֿט, אי מיט זײַן ליד, אי מיט זײַן קענטשאַפֿט און זצלטענער התמדה,
אי מיט זײַן שטייגערישן פֿירן זיך.

אין סוצקעווערס עסיי "לייזער װאָלף", איינער פֿון די יסודותדיקסטע עסייען אין
בוך, געשריבן מיט אַ קאָנצענטרירטער פֿאַרבענקטשאַפֿט, דערפֿילן מיר דעם פּאָעט מיט
זײַנע עקסצענטרישע נייגונגען און כאַראַקטער-שטריכן. מיר דערפֿילן זײַן װוּנדערלעכן
טאַלאַנט. סוצקעווער דערציילט:

"איך קען עדות זאָגן, אַז ביזן יאָר 1939, האָט ער, אַחוץ אַ פֿינף טויזנט לידער און
פּאָעמעס, אויך אָנגעשריבן, וי װײַט איך קען זיך דערמאָנען, אַרום אַ פֿערציק דראַמעס,
קאָמעדיעס און גרויסע דראַמאַטישע פּאָעמעס, אַ צען ראָמאַנען, אַ פֿינף הונדערט
דערציילונגען, עטלעכע דיקע ברוליאָנען מיט אַפֿאָריזמען און, אוב דאָס איז ווינציק,
האָט ער נאָך אױסגעפֿונען אַן אייגענע שפּראַך, אַ װעלטשפּראַך, און געשיקט דעם
פּראָיעקט אין ייְוואָ אַרײַן אָפּצוררוקן אין די ייִוואָיבלעטער...

ער האָט אויך אָנגעשריבן אַ סעריע לידער אין אַכט שפּראַכן (ייִדיש, העברעיש,
פּױליש, רוסיש, ענגליש, פֿראַנצײזיש, עספּעראַנטאָ און דײַטש), װאָס ער האָט
פֿאָרגעלײענט, צו דער שטוינונג פֿון געפּאַקטן עולם, אויף אַ ליטעראַרישן אָװונט פֿון
יונג-ווילנע". (ז' 34)

אין אַ זומערטאָג אין 1930 -- דערציילט װײַטער סוצקעווער -- האָט לײיזער
װאָלף אַרײַנגעשיקט אין ווילנער טאָג אַ בריוו, װוּ ער שרײַבט:
".. איך, לייזער װאָלף, האָב געשלאָגן דעם װעלטרעקאָרד פֿון לידער שרײַבן. אין משך
פֿון חודש יוני האָב איך אָנגעשריבן טויזנט און איין ליד".

88

 
