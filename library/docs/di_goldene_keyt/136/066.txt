 

די גאָלדענע קייט

אַז די בשותּפֿותדיקע שפּירעװודיקייט צו פּאָעזיע וועט זי פֿאַרבינדן. דער באַרימטער
רוסישער פּאָעט הערט זיך אײַן אין די לידער און "עס האָט אים װאָס געפֿאַנגען" (זי
9; ער פֿאַרשטײט "די ווערטער, קלאַנגען". ער פּרוּווט זיך דערנענטערן אי מיט שרעק
און אי מיט שפּאַנונג. אָט-אָט װועט עס געשען, ער האַלט די האַנט פֿון יונגן דיכטער
אין זײַן האַנט "ווי ער װאָלט אַ פֿינגערדיקן שליסל/ פֿאַרטרױט מיר" אַ שליסל צו
זײַן װועלט און צו זײַנע געפֿילן. אָבער דער רעפֿרען, געגראַמט מיט די ווערטער
װאָס רעדן וועגן אַ דערנענטערונג (געפֿאַנגען/קלאַנגען), דער רעפֿרען, װאָס פֿירט די
צאַרטקײט און ווייכקייט פֿונעם ליד צו אַ קולמינאַציע, דערקלערט אויף אַן אומדירעקטן,
אָבער לגמרי קלאָרן אופֿן, אַז קיין קרובֿישאַפֿט איז ניט דערגרייכט געװאָרן:

דער שניי איז ניט צעגאַנגען.

דאָס איז אַ מין ווייכערער װאַריאַנט וי דער אויסדריקלעכער אידיאָמאַטישער זאָג
"דאָס אײַז האָט זיך ניט געבראָכן". דער אמת װאָס דרינגט אַרױס פֿון אָט דער שורה
בײַם אָנהײב פֿון ליד, ווען עס קאָן זיך נאָך דאַכטן אַז אָט-אָט וועלן זיך די צוויי פּאָעטן
דערנענטערן, באַקומט אַ פֿולן איראָנישן אויסדרוק -- הגם אויך אַ ראַפֿינירטן -- בײַם סוף
פֿון ליד. פּלוצעם האָט זיך דער רוסישער פּאָעט אָנגעשטױסן אין עפּעס, װאָס ער קען
ניט פֿאַרשטײן אָדער באַנעמען אין דעם ליד פֿונעם ייִדישן דיכטער, און די ווערטער
װאָס האָבן פֿריִער אויסגעדריקט פֿאַרשטענדעניש און אָפֿנקײט, גראַמען זיך אַצינד מיט
ווערטער װאָס דריקן אויס פֿאַרשלאָסנקײט און אומפֿאַרשטענדעניש. ("ניט געקענט צו
אים דערלאַנגען"). עס גייט דאָ אין װאָרט "רגע", אַ װאָרט פֿון העברעיִשן אָפּשטאַם,
אין דעם פֿאַרגלײַך "אַ רגע איז געפֿאַלן װי אַ שטערן". פּאַסטערנאַק האָט עס ניט
פֿאַרשטאַנען, און דווקא אָט דאָס ניט פֿאַרשטײן, װאָס זאָגט עדות אויף זײַן קולטורעלער
אָפּגעפֿרעמדטקײט (ער פֿאַרשטײט בלויז די סלאַװישע און דײַטשע קאָמפּאָנענטן פֿון
ייִדיש), רוקט אין אים אַרױס אויף אַ "רגע" דעם ייָד. "אין זײַנע פֿײַכט-געשליפֿענע
שװואַרץ-מירמלנע שװאַרצאַפּלען", אין דעם בליץ פֿון אינטעלעקטועלן אָנשטרענג,
צינדט זיך אָן אויף אַ רגע, אָן זײַן וויסן, יענער פֿאַלנדיקער שטערן, און ער קריינט
דעם רוסישן פּאָעט מיט אַ בליציקער שײַן פֿון דער געלער לאַטע. אָבער "דער שניי איז
ניט צעגאַנגען".

אין אַן אַנדער ליד ווערט אַן ענלעכע שיטה נאָך בולטער און שאַרפֿער באַניצט.
דאָס ליד הייבט זיך אָן מיט אַ נאָסטאַלגישער דערמאָנונג. דער פּאָעט האָט באַקומען אַ
בריוו פֿון זײַן הײימשטאָט אין דער ליטע "פֿון איינער װאָס איר יוגנט-חן האָט ערגעץ
נאָך אַ שליטה" (ז' 209). די מילדקייט פֿון די אָנהײיב-שורות, מיט זײער כּאילו
קאַטאָװעסדיקן גראַס (ליטע/שליטה), זענען, דאַכט זיך, אַן אָנצוהערעניש אויף אַ ליד
וועגן אַ יוגנט-ליבע. אָבער יענע פֿרײַנדין, װאָס האָט אויסגעדריקט אין איר בריוו איר
ליבשאַפֿט און איר צער, האָט אויך אַרײַנגעלײגט אין בריוו "אַ גרעזל פֿון פּאָנאַר", פֿון
דעם װאַלד לֶעבן ווילנע, װוּ די דײַטשן האָבן אויסגעקוילעט ס'רובֿ ווילנער ייִדן. אָט
דאָס גרעזל פֿון פּאָנאַר חזרט זיך אַצינד איבער וי אַ רעפֿרען צום סוף פֿון יעדער
סטראָפֿע. פֿול מיט צאַרטקײט איז דאָס גרעזל, ניט בלוז וי אַן איידל געוויקס,
נאָר אויך שפּראַכלעך, װי אַ דימינוטיוו. אין פֿלוג האָט זיך אַזאַ שורה געפּאַסט וי

6

 
