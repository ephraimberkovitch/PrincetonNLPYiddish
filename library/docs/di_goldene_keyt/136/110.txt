 

די גאָלדענע קייט

קאַנאַלן, גייט ער אַריכער צו אַ װײַטערן, העכערן שטאַפּל אינעם באַזינגען און באַװײנען
זײַן שטאָט, מיט אַן אױפֿגעברױזטן געמיט, מיט געשטײַגערטער דערהייבונג, און עס
באַװײַזט זיך זײַן ייִדישע גאַס (1948). דאָס איז שוין דאָס אַכטע בוך פֿון אונדזער
פּאָעט.

אין ייִדישע גאַס איז דער הױכפּונקט נישט נאָר דער אופֿן פֿון שילדערן און
דערציילן, אלא דאָס מיטרײַסנדיקע װאָרט וועגן זײַן ווילנע, וועגן זײַן לשון "דעם
צאַנקענדיקן נר-תּמיד", און וועגן נאָך אַ סך, אַ סך ליבשאַפֿט-פֿעדעם, װאָס וועבן זיך אַלײן
אויס אין די שװאַרץ-בלאָע שירים, און װאָס ביז אים, זענען פֿון קיינעם נאָך אַזעלכע
נישט געשריבן געװאָרן, אין אַזאַ פֿאָרעם און מיט אַזאַ כּוח. מיר געפֿינען דאָ
לידער צום קינד, צו די לעצטע, צו דער יונגער מאַמע, צום מיידל אין װאַלד,
צו פּױלן, צום נבֿיא, צו און וועגן פּאָעטן. עס װעט גענוג זײַן צו ברענגען די
ערשטע סטראָפֿע פֿונעם ליד װאָס הייסט טאַקע "ייִדישע גאַס":

ביסט נישט פֿאַרגאַנגען. דײַן פּוסטקייט איז פֿול.
פֿול מיטן פֿאָלק וי מײַן אויג מיט דער מאַמען.
ערגעץ נאָך פֿלאַטערט אַ שיימע, אַ שול,
ס'האָבן אויף זיי ניט קיין שליטה די פֿלאַמען.
איך װאָלט געשוווירן: אומערדיש דײַן גבֿול,
טיף אין געווען און וועט-זײַן -- דײַנע שטאַמען.
אָט איז די באָרד אױפֿן בלוילעכן ש"ס,
אָט איז דאָס הייליקע קרעמל מיט קװאַס.

ייִדישע גאַס.

(פּאָעטישע ווערק 1, זי 585)

נאָך די בכּבֿודיקע צוויי בענד פּאָעטישע ווערק, אַרױסגעגעבן דורך אַ יובֿל-
קאָמיטעט אין 1963, זענען אין 1968, אַרױס די ביכער לידער פֿון ים-המוות און
פֿירקאַנטיקע אותיות און מופֿתים. דאָ האָט דער פּאָעט זיך ווידער אַ שפּיל געטון מיט
אױספּרוּוון די אומבאַגרענעצטע רײַכקײט פֿון אונדזער לשון און פֿון זײַנע אייגענע
יכולתן. מיר דערזעען באַלד, אַז אױפֿן דיכטערס פּאַליטרע געפֿינען זיך געזאַנג, געבילד
און טיפֿע געדאַנקלעכקײט. עס בלענדט פֿאַר די אױגן פֿון זוניקייט. דער טױער
צו אונדזערע פֿירקאַנטיקע אותיות און מופֿתים איז אָפֿן. מיר גייען אין אים אַרײַן
און פּלוצעם קומט אונדז אַנטקעגן אַ זעונג:

די זון הינטער בערג איז פֿון ריפּ פֿון דער נאַכט שוין געקנאָטן,
די שטױביקע פּנימער זענען מיט איר דורכן טויער אַצינד עולה-רנל.
פֿון זעלביקן ליכט איז געבוירן די זון און דער שאָטן,
אַ שטויב נאָך אַ שטויב זינגט אַ לויב צו זײַן שבֿט און דגל.
(פֿירקאַנטיקע אותיות און מופֿתים, זי 139)

האָט אונדז דאָס דאָזיקע בוך, װאָס איז פֿול "וי מײַן אױג מיט דער

110

 
