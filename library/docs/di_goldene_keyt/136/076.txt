 

די גאָלדענע קייט

לגבי איטלעכן פֿענאָמען, וועדליק זײַן מהות און קאָנטעקסט. אין פּסיכיאַטרישע טערמינען
קאָן מען זאָגן, אַז סוצקעווערס פּאָעזיע איז אַ ריזיקע עסטעטיש-טעראַפּעווטישע
אונטערנעמונג, װאָס אַנטפּלעקט דעם גװאַלדיקן אָנשטרענג און די גײַסטיקע כּוחות,
אױפֿצוהיטן אַ נאָרמאַלן מצבֿ אין דעם אינעװייניקסטן געראַנגל, װוּ ס'איז אַ סך גרינגער
אַרײַנצופֿאַלן אין אַ פּסיכאָטישער דעפּרעסיע, אָדער אין אַ מאַניע. אין דעם באַשטײט
די יחיד-במינודיקע גײַסטיקע הילף, װאָס סוצקעווער האָט געגעבן זײַן דור, אַ הילף צו
היילן די נשמה מיט עסטעטישע מיטלען. דעריבער קאָן ער קיין מאָל ניט דערלאָזן,
אַז דער ראַציאָנעלער יסוד זאָל נעלם ווערן פֿון זײַנע לידער, פּונקט װי ער קאָן ניט
אויסמעקן אין זיי דעם מוזיקאַליש-לירישן יסוד. בלויז דורך מצרף זײַן אַ תּקיפֿותדיקע
אַפּאָלאָנישקײט צו דעם דיאָניסישן שטראָם, קאָן ער אויפֿהיטן דעם טיפֿן פּסיכישן
צאַפּל, אָן זיך צו לאָזן פֿאַרשלינגען פֿון זײַן סטיכישן געיעג. בכן, האָבן מיר דאָ
אַ פֿאַרמיטלונגס-פּאָעטיק. סוצקעווערס פּאָעזיע איז אַ מין משׂא-ומתּן צווישן אַפּאָלאָ
און דיאָניסאָס, צווישן געפֿיל און פֿאַרשטאַנד, צווישן וויזיע און רעאַליטעט, צװוישן
פּאַטאָס און הומאָר, צװישן ערנסט און שפּיל. צו די גרויסע דערגרייכונגען דערגייט
זײַן פּאָעזיע אין די רגעס פֿון פֿולשטענדיקער גלײַכװאָג, צו וועלכער אַ פּאָעט איז
זוכה ניט בלויז דורך אױסבאַלאַנסירן דעם כּוח פֿון די עלעמענטן װאָס ראַנגלען
זיך מיטאַנאַנד, נאָר אויך -- און דער עיקר -- דורך זײַן חיותדיקער אינטעליגענץ, אַ
דאַנק וועלכער ער קאָן אָנהאַלטן דעם קאַמף צווישן די דאָזיקע עלעמענטן אין ליכט
פֿון אַ פֿולער דערקענטעניש און באַװוּסטזיניקײט, װאָס דערלאָזט ניט אַז די קוואַלן פֿון
יצירה זאָלן אויסגעטריקנט ווערן, נאָר באַלײַכט זיי ביזן גרונט.
אין די לידער פֿון טאָגבוך אַנטפּלעקן זיך סוצקעווערס אינטעליגענץ און

באַװוּסטזיניקײט אין זייער פֿולן שעפֿערישן כּוח. די באַװוּסטזיניקײט קומט דאָ צו
איר טיפֿסטן אויסדרוק אין דעם צענטראַלן מאָטיוו, װאָס כאַװאָרנט די טעמאַטישע
און געדאַנקלעכע נאָכאַנאַנדיקײט פֿונעם ציקל: דער מאָטיוו פֿון "טאָפּלגענגער". מיר
געפֿינען אָט דעם מאָטיוו אין אַ גאַנצער ריי לידער, װאָס די בולטסטע פֿון זײ
זענען געשריבן געװאָרן, אויף אַ כאַראַקטעריסטישן אופֿן, אין יאָר 1981, ווען די
לידער פֿון טאָגבוך זענען דערגאַנגען צו דער העכסטער מאָס פֿון דערקענטעניש. מיר
רעדן וועגן אַזעלכע לידער וי "כ'בין צוויי אין איינעם" (ז' 222) און "מיר זענען צוויי.
מיר זענען איין" (ז' 244), אין וועלכע דער פּאָעט איז בודק אויף אַ פּרטימדיקן אופֿן
דאָס געפֿיל פֿון טאָפּלקײט און זײַן באַטײַט: זײַן גײַסטיקער קיום איז אָפּהענגיק פֿון
אַ געשפּאַנט פּנימיותדיק צוזאַמענלעבן פֿון די צוויי אַנטאַגאָניסטישע טיילן פֿונעם "איך",
די צוויי טיילן װאָס קאָלאַבאָרירן פֿון דעסטוועגן אין דער פּאָעטישער מעשה-יצירה, און
נאָר אין איר זכות קאָנען זי זיך צונױפֿפֿלעכטן:

אַ שׂונא מיט אַ פֿרײַנד אין איינעם. און אַ מאָל צוויי שׂונאים

װאָס גייען אויף אַלטמאָדישע דועלן. און אַ פּנים

אַז ביידע קומען אָפּ מיט װוּנדן און זי בלײַבן ליגן

צעשטאָכענע, ביז װאַנען ס'לעקט זי אָפּ דאָס בלוט אַ ניגון. (ד' 222)

אַזױ פֿירן די צוויי זייערע קאַמפֿן פֿאַרשלינגען איינער דעם אַנדערן, "די

76

 
