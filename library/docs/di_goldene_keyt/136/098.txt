 

די גאָלדענע קייט

צי די קינאה איז יאָ געווען צי ניט געווען אַ סטימול פֿאַר דער קרעאַטיווער פּאָטענץ
פֿונעם זינגער -- איז דער סך-הכּל אַ פֿאַרכאַפּנדיקער: אַן אָנגעזאַמלט געזאַנג-עשירות,
װאָס מאַכט קלאַפּן דאָס האַרץ מיט שימחה.

לאָמיר עס פֿאַרזיגלען מיט די לעצטע צוויי שורות פֿון ציקל 1981:

יהי, זאָל ווערן פֿרײד, און ס'איז געװאָרן פֿרײד און פֿרײדיק,
יהי, און אויף אַ רגע איז די לייד געװאָרן ליידיק. (דאָרטן, זי 132)

מיט כּוונה, װי אין אַ תּפֿילה, האָט סוצקעווער געװאָלט פֿאַרמעון די פֿרײד
און אויסליידיקן די לייד. װוער האָט נאָך אַזױ גוט געװוּסט וי סוצקעווער, אַז לידער
שפּרינגען ניט אַרױס פֿון אַ כּישופֿדיקן זאָג, נאָר מוזן אַרױסגעגראָבן ווערן פֿון די
נשמהדיקע גאָלדמינעס.

ווער עס לייענט זיך טיפֿער אַרײַן אין סוצקעווערס לידער, דערפֿילט די קװאַליקע
נשמה-דינאַמיק װאָס שפּרודלט מיט גלויבן און לײַטזעליקײט. ניט איין מאָל ווערט ער
אַלײן אַװעקגעטראָגן אין אַ טראַנס פֿון איבערלעבונגען, אַזש ביז תּחית-המתימדיקער
פֿאַרװאַנדלונג. גלויבן איז אַן אױפֿרײַט כּוח, אָנגעלאָדן מיט עקזאַלטאַציע-אַטאָמען,
װאָס טראָגן אַריבער אין אַן אילוזאָרישער װאָר, וו אמונה איז מער וי איבערצײיגונג;

און װאָלט איך הײַנט ניט קאָנען גלייבן באמונה-שלמה,

אַז מאָרגן װעל איך אין אַ וועלט אַן אַנדערער געבוירן ווערן -- --

און װאָלט איך הײַנט ניט קאָנען גלייבן באמונה-שלמה,

אין מאָרגנקינד, װאָס איבער לענדער װועט מײַן חלום ירשענען -- --
(צווילינג-ברודער, זי 144)

ער קאָן גלייבן, װאָרעם דער גלויבן איז אין זיך ליכטיק. אָט באַקראַפֿטיקט ער עס
אַזױ צוטרוייִק-פּשוט:

צוריקזײַן װעל איך ווו איך בין געווען, צוריקזײַן ווידער,
צוריקזײַן בײַ מײַן פּנים, דורך יאָרצענדלינגער דערקענטן.

אַװודאי איז "צוריקזײַן" די אייביקע בענקשאַפֿט, מענטשלעכער טרויער, ליבע און
לײַדנשאַפֿט צום לעבן: "צוריקזײַן אויף דער ערד װוּ כ'האָב אַ מאָל באַשאַפֿן לידער".
און בײַ סוצקעווערן האָט די גלייביקייט איר שׂכר אין אָפֿענער דאַנקשאַפֿט, באַװוּסטזיניק
און שטאָלץ:

אַ דאַנק פֿאַר קאָנען גלייבן אונטער װאַקלענדיקע זײַלן,
אַ דאַנק פֿאַר קאָנען אײַנשװײַגן דעם דאָרשט מיט רעגנס באַרגיקע.
אַ דאַנק פֿאַר קאָנען אָניאָגן די קינדהייט איבער מײַלן,
אַנשטאָט ס'זאָל אָניאָגן די צײַט מיט אירע לאַפּעס װאַרגיקע.
(דאָרטן, די 144)

8

 
