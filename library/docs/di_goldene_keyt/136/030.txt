 

די גאָלדענע קייט

אין ווילנע צעבליט זיך דער "בלאָנדער באַגינען" פֿון סוצקעווערס לעבן. גרינע
יוגנטיאָרן. בילדונגסיאָרן. פֿרײַנדשאַפֿטסיאָרן. שטיפֿעריש-ייִנגלשע פּאַראָדיע-און-שפּאַס-
שפּילערײַען מיט חבֿרים און דאָס װאַקסנדיקע געפֿיל פֿון דער אייגענער אַנדערשקײט:
"איך אַבֿרהם אַנדערש בין פֿון אַלע". ער זאָגט דאָס נישט מיט יִאוש, גיכער מיט
שטאָלץ, אין פֿולן באַװוּסטזײַן פֿון זײַן אויסנעמלעכקייט. די יונגע פּאָעטן פֿון זײַן
סבֿיבֿה דערהערן נישט קלאָר זײַן פֿריש, אַנדערשדיק קול. זײ פֿאַרשטײען נישט
װאָס ער קומט אָנזאָגן. די פֿאַרשפּילטקײט פֿון זײַנע סטראָפֿעס און די שיינקייט
פֿון איטלעכן װאָרט װאָס ער פּאַסט אַרײַן אין די שורות זײַנע װי שטיקער צירונג
-- פֿאַלט זי נישט צו צום געשמאַק. ער רעדט נישט אין נאָמען פֿון סאָציאַלן געוויסן.
ער איז צו שטאַרק אונטער דער השפּעה פֿון דער פּױלישער פּאָעזיע, פֿון דער פּױלישער
ראָמאַנטיק און אויך פֿון דער װועלט-פּאָעזיע. דער אײיראָפּעער אין אים איז צו אָנזעעוודיק.
זײַן טאָן איז צו אוניווערסאַליסטיש, צו פּאַנטעיַסטיש. מיט איין װאָרט: ער איז נישט
"פּאָליטיש קאָרעקט", וי מען װאָלט דאָס הײַנט באַצײכנט.

אַן אַנדערער אויף זײַן אָרט װאָלט זיך מסתּמא אײַנגעבראָכן נאָכן אויסהערן אַזאַ
נעגאַטיוון פּסק, און װאָלט אפֿשר בכלל אױפֿגעהערט צו שרײַבן. אָבער סוצקעווער
ווערט נישט נתפּעל פֿון דער קריטיק. אָט איז ער דאָך שוין פֿאַרזיווגט מיט זײַן מוזע
אױפֿן לעבן אַרױס. אַװודאי מאַכט ער פּרוּוון פֿון צײַט צו צײַט זיך צו קאָנפֿאָרמירן,
װײַל ער נייטיקט זיך אין דער שרײַבערישער חבֿרותא פֿון די יונג-ווילנער. אָבער זײַן
װאָרט קלינגט דערבײַ נישט עכט, און ער ווייסט עס. אוב ער געווינט סוף כּל-סוף
די פֿאַרדינטע אָנערקענונג, איז עס אַ דאַנק דעם, װאָס ער װוערט מפֿורסם אין דער
פֿרעמד, דער עיקר אַ דאַנק אַ. לעיעלעסן און די ניו-יאָרקער אינזיכיסטן.

איצט קומען די יאָרן, ווען זײַן שעפֿערישער פּאָטענציאַל ווערט אָנגעלאָדן מיט
אַן עקספּאַנסיוון כּוח, יאָרן ווען ער רײַסט זיך װאָס נענטער צום "גרויסן סוד", ווען די
פֿאַנטאַזיע זײַנע ווייסט נישט פֿון קיין צוימען און די דמיון-בילדער װאָס ער מאָלט זענען
בײַ אים װאָרער וי די װאָרסטע װאָר. אָט די װאָר, מיט אירע ממשותדיקע אָרטשאַפֿטן,
געשעענישן, אָביעקטן, װערט בײַ אים װאָס אַ מאָל מער אַ געגרונטפֿעסטיקטע
רישטאָװאַניע, װאָס דינט אים אונטערצושפּאַרן זײַנע אױספֿאַנטאַזירטע קאָנסטרוקציעס
און זי אָנצוגעבן די אַטמאָספֿער פֿון רעאַליסטישער אוממיטלדיקייט. אויף אַזאַ אופֿן
איז אים לײַכטער צו פֿאַרפֿירן אונדז, זײַנע לייענערס, צו פֿאַרבלענדן אונדז מיט דעם
אױסגעטראַכטן, עס מאַכן באַגלײבעװדיקער, ער זאָל אונדז קענען מיטנעמען מיט
זיך אויף זײַנע פּאָעטישע אַװאַנטורעס צו נשמהדיקע טיפֿן, צי גאָר צו קבלהדיקע הייכן.
וי אַ קרעאַטיוו קינד, אַרײַנגעטאָן אין אַן אָטעם-פֿאַרכאַפּנדיקן דמיון-שפּיל, שפּרײַזט
סוצקעווער אַריבער די גרענעץ צוישן לעבן און טוט, צווישן סיבה און פּועל-יוצא,
צווישן פֿריִער און שפּעטער. די צײיט איז בײַ אים נישט אונטער דער שליטה פֿון קיין
שום כראָנאָלאָגיע. די צײַט איז בײַ אים פֿאַרחתמעט אין זײַן ליד, אַ מין סטאַגנאַנטע
אייביקייט, װוּ געשעענישן פֿאַרגײען נישט, האָבן נישט קיין אָנהײב, נישט קיין סוף,
געדויערן אַן אײביקן דויער. :

אָט זאָגט סוצקעווער: "אַ מענטש אויף דער לבֿנה? זאָל מיר דער מענטש בײַנאַנד
מיט דער לבֿנה מוחל זײַן: כ'ווער ניט נתפּעל. איך אַליין בין שוין געווען װײַטער, העכער,

30

 
