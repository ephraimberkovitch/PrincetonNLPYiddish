 

חיים ליבערמאַן / אַ מיסטעריע

זכּרון. לאָזט זיך אַראָפּ, אַזױ װוי טויכערס לאָזן זיך אַראָפּ אױפֿן גרונט פֿון ים, אפֿשר
וועט איר עס געפֿינען.

איידער דער אָװונט איז אַריבער, איז מיר אױפֿגעשטאַנען אין זכּרון אַ געשעעניש
פֿון דער פֿאַרגאַנגענהײט... און איך האָב עס דערציילט די סוצקעווערס. מײַן פֿרױ
האָט געזאָגט -- און ס'איז געבליבן בהסכּם-כּולם -- אַז דאָס איז דער שליסל צו דער
רעטעניש פֿון דעם װוּנדער אין ווילנער געטאָ. איך האָב זיי דערציילט.

ליכט אויף דער מיסטעריע

פֿון מײַ 1921 ביז סוף 1923 האָב איך געלעבט אין דײַטשלאַנד, אין בערלין. איך
בין געפֿאָרן אַהין פֿון אַמעריקע אַ ביסל לערנען און אַ ביסל זיך סתּם אױסצוקאָכן אין
דעם אײראָפּעיִשן קעסל. און בערלין איז דעמאָלט געווען דער קאָכקעסל פֿון אײיראָפּע.
אויסער דעם האָב איך געהערט צו יענעם רובֿ ייִדן אין יענער צײַט, װאָס זענען געווען
יינגליש פֿאַרליבט אין דײַטשלאַנד און קינדיש אײַנגעגלײיבט אין איר קולטור. מיר האָבן
געגלייבט, אַז פֿון דײַטשלאַנד וועט קומען די גאולה. געקומען איז היטלער,

איך האָב געזאָגט אַז איך בין געפֿאָרן אַהין "אַ ביסל לערנען". אין דער אמתן האָב
איך געפֿרעסן וי אַ הונגעריקער װאָלף. איך האָב זיך דער עיקר אַרױפֿגעװאָרפֿן אויף
דער דײַטשישער ליטעראַטור, אַלטער און נײַער, און אויף דײַטשישער געשיכטע. און
װאָס מער איך האָב געאַקערט די דאָזיקע פֿעלדער, אַלץ מער האָב איך באַגריפֿן, אַז
דײַטשלאַנד קען ניט פֿאַרשטאַנען וערן מחוץ דעם קריסטנטום. האָט דאָך דײַטשלאַנד
געשפּאָלטן דאָס קריסטנטום. ניט דורך געטען אַליין קען מען זען דײַטשלאַנד, נאָר
דורך געטע און לוטער. אַפֿילו דעם דײַטשישן אַנטיסעמיטיזם קען מען ניט פֿאַרשטײן
אָן דעם קריסטנטום. און איך האָב זיך גענומען שטודירן קריסטנטום. אין דײַטשלאַנד האָב
איך צום ערשטן מאָל איבערגעלייענט די קריסטלעכע ביבל. און דערנאָך האָב איך זיך
גענומען גריבלען אין קריסטלעכער קונסט, אין טעאָלאָגיע און אַזױ װײַטער.

אין יענער צײַט, װוער האָט געקענט פֿאָרױסזאָגן, אַז דער דאָזיקער פֿרעמדער
"פֿאַרבאָטענער" שטודיום וועט מיר אַ מאָל צו נוץ קומען צווישן ייִדן גופֿא? ער איז
מיר גוט צו נוץ געקומען, ווען שלום אַש האָט זיך באַװויזן מיט זײַנע קריסטלעכע
שריפֿטן אויף דער ייִדישער גאַס.

ניט פֿון ביכער אַלײן האָב איך געזוכט צו דערקענען דאָס קריסטנטום. איך האָב
אַרײַנגעקוקט אין לעבן גופֿא, אין ערטער און בײַ געלעגנהייטן װוּ איך האָב געקענט זען
וי אַזױ די אמונה אַנטפּלעקט זיך אין דער ווירקלעכקייט, אין שטייגער, מינהגים,
צערעמאָניאַל און ריטואַל. און "את חטאי אני מזכיר היום", איך בין זיך מודה
ומתוודה, אַז איך האָב איין מאָל געשטעלט אַ פֿוס און געמאַכט אַ שריט, װאָס אַז
איך דערמאָן זיך הײַנט, קען איך ניט באַנעמען וי אַזױ איך האָב עס רעכט געמאַכט
בײַ זיך צו טאָן, כאָטש איך בין דעמאָלט געווען מיט פֿרײַע געדאַנקען. נאָר צוריקגערעדט,
ווען איך באַרעכן װאָס דערפֿון איז שפּעטער אַרױסגעקומען, ווייס איך ניט צי בין איך
אַהין אַלײין געגאַנגען, אָדער איך בין געשיקט געװאָרן אין אַ שליחות.

ס'איז געווען די קריסטמעסנאַכט פֿון יאָר 1922, די ניטל-נאַכט. חדר-יידן
ווייסן װאָס עס מיינט די "ניטל-נאַכט". אָט די פֿאַר ייִדן אָפּשרעקנדיקע און פֿון ייִדן
אָפּגעװענדטסטע פֿון אַלע נעכט, האָב איך באַשלאָסן צו גיין אין קלויסטער און זען

19

 
