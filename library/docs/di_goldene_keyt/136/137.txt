 

שלום לוריא / אַבֿרהם סוצקעווערט ליד-פֿון-לידער

און סתּירות, אויס שרעקלעכע זכרונות, אויס נערוון-צערײַסנדיקע פֿאַרמעסטן מיטן
דעסטרוקטיוון כּוח פֿון דער צײַט. געלאַסן, פּאַװאָליע. העט װײַט, למשל, פֿון
נתן אַלטערמאַנס אויסרוף "דוּמִיֵּה בַּמֶרְחָבִים שוֹרְקַת" (די שטילקייט פֿײַפֿט אין די
גערוימען, אלתרמן 1972: 57). די שטילקייט פֿײַפֿט שוין ניט. די קעציש-פֿינקלענדיקע
גרין-מעסערדיקע אויגן שטעכן שוין ניט, * אין די גערוימען קען מען אױפֿכאַפּן דאָס
כּמעט אידילישע גלעקלען פֿון אַ פֿעדערל.

ג

דאָס ערשטע ליד (שיר א', זי 48) שטעלט פֿאָר מיט זיך דעם װוּנדער-איבער-
װוּנדערלעכן רייץ פֿון "אַ בלעטל װײַט פּאַפּיר, נאָך ניט באַטראָטן / פֿון ווערטער,
ניט באַלײדיקט פֿון אַ בליק", דאָס גליק פֿון שאַפֿן צאַפּלדיקע ווערק, דעם ציטער פֿון
קינסטלערישן זוכן-זיך-אַלײין אין שפּיל פֿון ליכט און שאָטן.

װוער עס איז באַהאַװנט אין אַבֿרהם סוצקעווערס לידערוועלט, מוז אױפֿכאַפּן
און באַנעמען דאָס אָנצוהערעניש אויף זײַן "אָדע צו דער טויב" (סוצקעווער 1954:
5 אַ מלאך האָט זיך דאָרטן באַװיזן "קאָליריק און בלענדיק" -- און איז אַנטרונען
געװאָרן. "איבער היימישן קוימען אַ סימן געלאָזן -- אַ פֿעדער". איז עס נאָר אַ פֿעדער,
אָדער אפֿשר אַ טויב?

זאָגט דער פּאָעט:

-- טײַבעלע, האָסט מיר געשאָנקען אַ בלעטל פּאַפּיר וי אַ שפּיגל,
האָסט מײַנע ווערטער װאָס בלאָנקען מיר איבערגעשפּרײט מיט די פֿליגל !
(דאָרט: 166)

קלוגע, פֿײַנפֿיליקע לייענערס האָבן שוין באַמערקט, אַז די טויב איז געװאָרן בײַ
סוצקעווערן "דער סינאָנים פֿון זײַן אייגענעם שעפֿערישן מהות" (װאָלפּע 1985: 122),
"זײַן מוזע, װאָס באַװײַזט זיך פֿאַר אים אין דער געשטאַלט פֿון אַ טויב" (רעגעלסאָן
3 :105; און אַזױ אויך מאַרק 1974: 58; יאַנאַסאָװויטש 1981: 95; מיכלי 1986: 8).

בלעטל פּאַפּיר, ביסט אַ דענקמאָל, אַ נעסט בויט די טויב אין דײַן חומר,
בלעטל, אין דיר, ניט אין מאַרמאָר, איז אײיביק דאָס פּנים פֿון טרוימער.
(דאָרט: 167)

וויל איך דאָ באַמערקן, אַז מײַן כּוונה איז בפֿירוש ניט צו זוכן און קַלאַמערן
סוצקעווערס "אַלטע" און "יונגע" כּתבֿ-יידן. דאָס װאָלט געפֿאָדערט גאָר אַן אַנדער
פֿאַרנעם. אָבער מע טאָר משמעות ניט אַריבערהיפּן איבער זײַן פּערזענלעכן טײַבעלע-
סימבאָל, װואָס באַװײַזט זיך אינעם נײַעם ציקל לידער (אין ליד יי און יג') -- און שוועבט
פֿאַקטיש איבער אַלע לידער אונטערן קעפּל "אַ פֿעדערל גלעקלט אין חלל".

* אַלטערמאַנס שורה לייענט זיך: ""בֹּחַק הַסַכִּין בְּעֵין הַחֲתּוּליס" -- דער פֿינקל פֿון אַ מעסער אין
אויג פון קעץ.

137

 
