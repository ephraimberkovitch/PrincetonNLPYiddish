 

יעקב-צבי שאַרגעל / דער פּאָעט פֿון גלוסטיקע געמעלן

מיט התלהבֿותדיקן ברען, אין געראַנגל פֿאַר בעסערס און שענערס. דער פֿאָרױסגײער און
צוזאָגער איז געווען אַבֿרהם סוצקעווער.

ער האָט טאַקע דעמאָלט קוים געשטעלט זײַנע ערשטע טריט, אָבער דאָס עשירות
אין בילד און אימאַזש האָט שוין דעמאָלט געפֿירט זײַן ליד צו װירטואָזע באַרגהײכן.

אַ שװאַרצקײט אַ געדיכטע פֿאַרבט שוין די הימלען. עס בייגן זיך שוין די קני בײַ די
הערשערס פֿון אײראָפּע. נאָר אונדזער יונגער, שאַלנדיקער פּאֶָעט וועבט גאָר אַ לעגענדע
וועגן די פֿיר צײַטן פֿון יאָר: אַ זעונג אין פֿיר סטראָפֿן, װאָס יעדע איינע פֿון זי הייבט
זיך אָן מיט די װערטער: "לאָמיר וועבן די לעגענדע":

לאָמיר וועבן די לעגענדע פֿון אַ יונג באַרוישטן פֿרילינג.

לאָמיר וועבן די לעגענדע פֿון אַ מילכוועגנאַכט אין זומער.

לאָמיר וועבן די לעגענדע פֿון אַ האַרבסט אַ בלי-צעבליטן,
לאָמיר וועבן און דערוועבן די לעגענדע פֿון אַ ווינטער.
(פּאָעטישע ווערק, זי 89)

נישט עפּעס אַ לעגענדע, װאָס עס ווילט זיך עמעצן אױספֿאַנטאַזירן, אלא דאָ
גייט אַ דיכטער מיט אַחריות פֿאַרן געזאָגטן, און מיט דער גאַנצער שיינקייט פֿון װאָרט.
ער וועבט אַ פֿעסט-געבויטע לעגענדע וועגן אַ ווינטער, אין וועלכן "אונטער װואָיענדיקן
שיכט פֿרירט אַן ערגעצדיקע יונגשאַפֿט".

װאַלדיקס האָט ער געשריבן שױין ערבֿ די מלחמהדיקע גרולטעג, אין
ווילנע, אַרױס אין 1940, און מיט נאָך מער װוּנדערלעך װאָרט און געמעל,
דורכגעטראַכט און דורכגעלײַטערט אין חכמה; און ווידער האָט די אַטמאָספֿער, מער נאָך
וי פֿריער, נישט געפּאַסט צו דער צײַט, גאָר געווען מײַלן װײַט פֿון דער אָנגעלאָפֿענער
לעצטיקייט.

אַוודאי איז דאָס ליכט דאָ רייצנדיק, רײַך, און פֿאַרמאָגט אין זיך אַלע פֿאַרבן פֿון
רעגן-בויגן, װאָס צעשפּיגלען זיך אין װוערטער-קרישטאָל, עס איז אָבער נישטדאָיִק,
ס'איז פֿאָרט אַ לעגענדע, אַן אויסגעוועבטע, אַ װײַטע.

דאָס פֿאָלק װאָס איז אַרײַן אין לעצטן פֿאַרלענד קוקט אויס אַ װאָרט פֿון טרייסט,
אַ װאָרט װאָס זאָל װאַרעמען און דערװאַרעמען דאָס האָפֿן, געבן כּוח אויסצודויערן
-- נאָר דער יונגער פּאָעט פֿון געטלעכע געמעלן מאָלט בלויז שיינקייט.

פֿון עכטער שיינקייט צו עכטער געשעונג פֿירט, פֿון דעסטוועגן, אַן אָנגעצײיכנטער
וועג: דער וועבער פֿון נישטדאָיקע לעגענדעס הייבט פּלוצעם אָן צו וועבן די לעגענדע
פֿון אַ לעבן אין טעג פֿון אױסראָט. ער "פֿירט אַרײַן" אַ מנין ייִדן אין די אָפּגאָס-
קאַנאַלן פֿון דער חרובֿער ייִדן-ווילנע און עס שווימט אויף אַ לעגענדע פֿון "צען", װאָס
לעבן איבער אַלע גרויליקייטן פֿון אַן אונטערערדיש גיהנום, לעבן-אויף און קומען-אויף
געלײַטערטע צו לעבן פֿון דאָס נײַ -- געהײימשטאָט.

און נאָך געהײימשטאָט, די לעגענדע וועגן די צען ייִדן אין די ווילנער אָפּגוס-

109

 
