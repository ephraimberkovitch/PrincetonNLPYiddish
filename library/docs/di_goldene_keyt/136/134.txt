 

צבי אײַזנמאַן /קיבוץ אלונים

134

ס וצקעווער

דו ביסט די
שפּראַך-לאַבאָראַטאָריע
פֿאַרן צוקונפֿטיקן
ייִדיש-געברויכער.

מע דאַרף ניט זײַן קיין
טויכער,

אויף צו געפֿינען בײַ דיר
דעם אומגעריכטסטן גראַם
פֿון "אָדע" און "התמדה",
"פּחד" און "מתיחד",
"שורה" און "מתּן-גבֿורה".

מע דאַרף ניט קלעטערן
צו די ספֿערן,

אין די הייכן.

מע דאַרף בלויז בלעטערן און בלעטערן
אין דײַנע ספֿרים,

אויף צו דערגרייכן

צום סאַמע פּינטל

פֿון געדאַנק

און געפֿיל.

צו דער װווּנדערלעכער
שפּיל

פֿון טענער

און פֿאַרבן,

װאָס וועלן קיין מאָל
ניט פֿאַרבלאַסט ווערן,
פֿאַרװעלקן,
פֿאַרדאַרבן.

דו ביסט דער
שפּראַכשפּײַכלער,

װאָס זעטיקט דעם הונגער.
אונטער דײַנע הענט

ווערט דאָס לשון

אַלץ ייִנגער און ייִנגער.
