 

די גאָלדענע קייט

נאַטור. די נאַטור װעט אים תּמיד דינען וי אַ באַליבט שפּילעכל, צו וועלכן ער װעט
אַנטלױפֿן פֿון דעם אַכזריותדיקן לעבן.

אין יאָר 1937 גייט אַרױס סוצקעווערס ערשט בוך: לידער. אין אָט דעם בוך לאָזט
זיך בולט אָפּפֿילן דער רושם פֿון זײַנע פּערזענלעכע טראַגעדיעס -- די בענקשאַפֿט נאָך
זײַן פֿאַרשטאָרבענעם טאַטן און דער פֿאַרשטאָרבענער שוועסטער. אין דער אַטמאָספֿער
פֿון אָט די לידער איז שוין פֿאַראַן פֿאָרױסגעפֿיל וועגן דעם שטורעם װאָס רוקט
זיך אָן איבער אײראָפּע. און דאָך איז דער רושם פֿון אָט דער לידער"זאַמלונג נישט
קיין דערשלאָגנדיקער, גיכער אַ דערהויבנדיקער. די לעבנספֿרײד שפּאַרט זיך אַדורך
דורך אַלע מינאָרע טענער און פֿײַערט איבער זי אַ נצחון. דער פֿאַרבענקטער פּאָעט
איז דאָך בעצם ערשט אין "בלאָנדן באַגינען" פֿון זײַן לעבן. זײַן יונגשאַפֿט רופֿט
דאָך אויסגעלעבט צו װערן. נעמט ער און פֿאַרשיכּורט דעם נאָגנדיקן אומרו פֿון
זײַן נשמה מיטן װײַן פֿון זײַן אייגענעם ליד. ער אַנטלױפֿט צו זיך, אין זיך אַרײַן.
און וי געוויינטלעך, פּראַװעט ער דעם יום-טובֿ פֿון דער נאַטור.

ער וועט ברענגען דאָס פּראַווען דעם יום-טובֿ פֿון דער נאַטור צו אַ סובלימירטן
אַפּאָטעאָז אין דער זאַמלונג װאַלדיקס, װאָס גייט אַרױס אין ערשטן יאָר פֿון ייִדישן
אומקום, אין 1940, ווען פּױלן איז שוין אָקופּירט פֿון די דײַטשן, הגם ווילנע איז נאָך
געווען אין ליטווישע הענט.

דאָ טרעט שוין בולט אַרױס די נאַטור וי אַ טרייסטערין, וי אַן אָרט פֿון אַנטרינונג
פֿונעם מענטש און זײַן רישעות. פּונקט װוי אין סיביר װוערט נישט דערמאָנט דעם
ייַנגלט צער נאָך דער פּטירה פֿון זײַן טאַטן, אַזױ ווערט אויך אין װאַלדיקס פֿאַרשװיגן
דער צער פֿון אַ ייִדישן יונגן מענטש, פּנים-אל-פּנים מיט אַ וועלט װאָס שטייט בײַם
ראַנד פֿון אָפּגרונט. מעגלעך אַז דאָס פֿאַרשװײַגן די עמאָציאָנעלע רעאַקציע אויף אַן
אומגליק איז סוצקעווערס אַ באַװוּסטזיניקער פּאָעטישער מעטאָד, דורך פֿאַרשװײַגן
צו שטאַרקן דעם רושם פֿון געשעענעם. מיר פֿילן אָבער אײנצײַטיק, אַז דאָס איז
אַ מין ספּאָנטאַן פֿילבאַטײַטיק שװײַגן, װאָס זאָגט עדות, אַז דער פּאָעט האָט דאָס
מאָל געפֿונען אַ מאָראַלישע שטאַרקונג אין פֿאַרשפּילן זיך מיטן געזאַנג פֿון װאַלד.
ער, דער שטאָטישער, באַװײַזט אין װאַלדיקס, אַז ער איז פּונקט אַזױ היימיש מיט
דער נאַטור װי ער איז געווען אין זײַנע סיבירער קינדער-אָרן. דאָס האָט אים
דאָס פֿאַרבליבענע ייִנגל אין אים צוריקגעבראַכט צו דער נאַטור אױפֿן נאַטירלעכסטן
אופֿן. בעצם איז װאַלדיקס טאַקע אַ מין קלימאַטיש-װאַרעמע ווערסיע פֿון סיביר.
דער יונגער פּאָעט זינגט דאָ אויס זײַן אידעאַליסטישן ייִראת-הכּבֿוד פֿאַר אַלץ װאָס
װאַקסט און געדײַעט אין דער באַכײמערטער וועלט. אין שפֿעדיקע שורות באַזינגט ער
די גרין-בלעטערדיקע צערוישטע פּראַכט, װי ער װאָלט אונדז געװאָלט איבערצײַגן,
אַז אַזאַ שיינקייט טאָר נישט צעשטערט ווערן. אָבער װאַלדיקס איז נאָך ווינציקער
באַפֿעלקערט מיט מענטשן וי סיביר. מסתּמא װאַקסט אין סוצקעווערן די מורא פֿאַרן
מענטש.

אין װואַלדיקס נעמט אונדז סוצקעווער אַרום מיט זײַן פּאַנטעיסטישן התלהבֿות.

32

 
