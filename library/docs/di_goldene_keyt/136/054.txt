 

דן מירון / תל-אביב

דער קינסטלער מיט דער מאַסקע פֿון טאָגבוך

א

אין משך פֿון אַ יאָרצענדליק האָט אַבֿרהם סוצקעווער אָפּגעגעבן זײַנע בעסטע
שעפֿערישע כּוחות אויסצושמידן די לאַנגע קייט פֿון פּאָעזיע, אונטערן נאָמען לידער
פֿון טאָגבוך. די ערשטע רינגען פֿון דער דאָזיקער קייט האָט ער געשאַפֿן אין די
יאָרן 1976-1974 און זיי זענען טאַקע אײַנגעזאַמלט געװאָרן בשעתּו (אין 1977) אין
אַ קליין ביכעלע: לידער פֿון טאָגבוך, פֿאַרלאַג די גאָלדענע קייט, תּל-אביב. אין די יאָרן
1810 זענען צוגעקומען נײַע רינגען, און אין 1982 זענען זי אַלע אַרױס אין אַ פֿולן
אַרומנעמיקן ספֿר -- פֿון אַלטע און יונגע כּתבֿ-ידן, פֿאַרלאַג ישׂראל-בוך, תּל-אביב, װוּ
די "לידער פֿון טאָגבוך" זענען טאַקע דער עיקר. *

אין פֿלוג זעט דער לייענער אין דער דאָזיקער סעריע לידער בלויז אַ צופֿעליקע
נאָכאַנאַנדיקײט פֿון קורצע שירים (בסך-הכּל הונדערט צוועלף), געדרוקטע לױטן
כראָנאָלאָגישן סדר, וי זי זענען געשאַפֿן געװאָרן, אָן טיטלען, אַפֿילו אָן די לױפֿנדיקע
צאָלן, אָן אַ חלוקה אויף ציקלען און אָן אַ פּרעטענציע אויף טעמאַטישער המשכדיקייט.
װועדליק דעם אוסזען, באַקומט מען דעם אײַנדרוק פֿון אַ בכּיוונדיקער צופֿעליקײט,
און אָט דער אײַנדרוק ווערט נאָך האַפֿטיקער דורכן כּלומרשט באַשײדענעם טיטל.
בדרך-כּלל זוכן מיר ניט אין טאָגבוך פֿון אַ שרײַבער די שלמותדיקע יצירות זײַנע,
די אױסגעצײַטיקטע און ציל-געווענדטע. מיר זוכן אין אים קורצע, אינטימע, אײַליקע
פֿאַרצײכענונגען, אָנגעװאָרפֿענע אױפֿן אָרט און צונױפֿגעהאָפֿטענע אָן קיין שום זאַכלעכן
אָדער קאָמפּאָזיציאָנעלן שײַכות צװישן זיך, בלויז לױטן שטואָם פֿון דעם טאָג"
טעגלעכן לעבן. קאָן זיך דאַכטן, אַז די לידער פֿון טאָגבוך טיילן זיך אוס פֿונעם
דיכטערס צענטראַלע װערק, װאָס שייך זייער קינסטלערישן און טעמאַטישן ניואָ,
זייער סטרוקטור און נאָכאַנאַנדיקײט. עס קאָן זיך דאַכטן, אַז דער ברייט-פֿאַרנעמיקער,
אימפּעטיקער דיכטער, װאָס האָט אין משך פֿון יאָרצענדליקער זיך באַלאָדן מיט אַזױ

* דער עסיי איז געדרוקט געװאָרן אויף העברעיש, אונטערן טיטל "האמן במסיכת היומן",
אין בוך כנפי שחם, שירים מן היומן ושירים אחרים -- איבערגעזעצט פֿון: יעקב אורלנד, ה.
בנימין, ק.א. ברתיני, דוד וינפֿלד. דער מחבר האָט פֿאַר זיך געהאַט בלױז די 112 "לידער פֿון
טאָגבוך", װאָס זענען אַרױס אין באַנד פֿון אַלטע און יונגע כּתבֿ-ידן. אַברהם סוצקעווער האָט ממשיך
געווען דעם ציקל, און די פֿולשטענדיקע אױסגאַכע איז אַרױס אין באַנד צווילינג-ברודער, פֿאַרלאַג
די גאָלדענע קייט, תל-אביב 1986. די צוגעקומענע לידער באַשטעטיקן און פֿאַרשטאַרקן די מסקנות
צו וועלכע דער מחבר איז דערגאַנגען אין 1982, און דער טיטל גופֿא -- צווילינג-ברודער -- באַרעכטיקט
װאָס עס ווערט געזאָגט בײַם סוף פֿון עסיי, וועגן דעם מאָטיוו פֿון טאָפּלגענגער אינעם גאַנצן ציקל.

54
