 

די גאָלדענע קייט

ניט קיין אָפּשטױס, װײַל אָפּװאַרפֿן דעם צוזאַמענשטױס מיטן טויט, קאָן מען ניט. מע
קאָן זיך בלויז פֿאַרטײידיקן און דערבײַ פֿירן אַ שטענדיקן משא-ומתּן פֿאַר שלום, אָדער
לכל-הפּחות פֿאַר אַן אָפּמאַך ניט אָנצופֿאַלן איינער אױפֿן צווייטן.

דאָס איז בכלל ניט קיין אָנגענעמער משא-ומתּן, וי עס קאָן זיך אפֿשר אױסװװוײַזן.
אַדרבא, דאָס איז אַ פּראָצעס פֿול מיט שפּאַנונג, מיט עליות און ירידות. אין משך פֿון
דער צײַט, מיט דער קינסטלערישער אַנטװויקלונג פֿון זײַן פּאָעזיע, איז דער דיכטער,
כּלומרשט געװאָרן אַ געניטער און עלעגאַנטער דיפּלאָמאַט, אַן אינטערנאַציאָנאַלער
מומחה אין אױסגלײַכן קריזיסן צווישן דער אימפּעריע פֿון לעבן און דער אימפּעריע פֿון
טויט. ער איז באַהאַװונט אין די פֿאָרמולעס, װאָס זענען נייטיק כּדי צו "לעשן שׂרפֿות"
צווישן די צוויי צדדים, געפֿינען אַ פּשרה צווישן זיי, און פֿאָרמולירן דעם געהעריקן נוסח
מיט די טויזנט ניואַנסן, װעדליק דעם אופֿן און די סיבות פֿונעם קריזיס. אין קיין
שום אַנדערער לידער-זאַמלונג זײַנער איז דאָס ניט אַזױ קענטיק וי אין די לידער
פֿון טאָגבוך. פֿון דעסטוועגן קומען אויך דאָ צום אויסדרוק, פֿון צײַט צו צײַט, די
גרויסע שפּאַנונגען, װאָס סטראַשען מבֿטל צו מאַכן אין איין כּהרף-עין אַלע באַמיונגען
צו פֿאַרמיטלען צווישן די צדדים, און די גאַנצע ציוויליזירטע און עלעגאַנטע וועלט,
װאָס ער פּרוּווט אויף איר בויען זײַנע באַמיָונגען. די שפּאַנונג אַנטפּלעקט זיך אין איר
גאַנצן פֿאַרנעם, אָנגעהובן מיטן צווייטן ליד אין דעם ציקל. דער פּאָעט באַשולדיקט
זיך אין פֿאַרגעסן און צערײַסן די פֿאַרבינדונג מיטן עבֿר: "די רויטע ציגל פֿון דײַן לײַב
-- געדענקסט ניט זייער בנין" (ז' 126). דאָס גאַנצע ליד, כּמעט ביז דער לעצטער
סטראָפֿע, דרייט זיך אַרום דעם באַשולדיקנדיקן אַנאַפֿער "געדענקסט ניט":

געדענקסט ניט מער דײַן טאַטע-מאַמע. ווער האָט דיך געבוירן?

אין פּאַטאָס פֿון די ווערטער און אין דער װאַקסנדיקער רעטאָרישער סטרוקטור
זייערער פֿילט מען דעם אָנפֿאַל פֿון דער זכרונות-וועלט, װאָס איז אויך די וועלט פֿון
די טױטע; מע פֿילט די פֿאָדערונג פֿונעם דיכטער זיך פֿולשטענדיק צו אידענטיפֿיצירן
מיט יענער וועלט. בלויז אין דער לעצטער רגע, באַלד פֿאַר דער לעצטער סטראָפֿע,
געראָט עס דעם פּאָעט צו שאַפֿן אַן אָפּװער, און צו בײַטן דעם אַנאַפֿער "געדענקסט ניט"
מיט אַ קעגנדיקן אַנאַפֿער: "נאָר אינעװוייניק ווייסטו יאָ". אינעװייניק איז דער דיכטער
געטרײַ דעם אמת ("דאָס טונקלסטע און קלאָרסטע װאָרט פֿון אַלע װערטער: אמת").
אין אָט דעם אמת איז פֿאַראַן "דער פֿינקלענדיקער עיקר", װאָס

איז דימענטיקער וי געווען און קאָנסט מיט אים צעשנײַדן
די שאָטנװעלט, אַז פֿידלען זאָלן שפּילן פֿון די שטיקער
און לינדערן אין דיר אַ צווייטנס לײַדן. (ז' 126)

לעבן אָט דעם באַגריף פֿון אמת דאַרף מען בלוז אַװעקשטעלן דעם באַגריף
פֿון פּאָעזיע, כּדי צו פֿאַרשטײן דעם פֿולן באַטײַט פֿונעם ליד. דער דיכטער שטעלט
אָפּ דעם אָנפֿאַל און די באַשולדיקונג פֿון דער מתים-וועלט, מיטן אמת פֿון זײַן ליד,
װאָס איז בכּוח צו צעשנײַדן די דאָזיקע וועלט אויף שטיקער און אײינצײַטיק צו לעבן

72

 
