 

שלום לוריא / אַבֿרהם סוצקעווערס ליד-פֿון-לידער

דאָס ליד הייבט זיך אָן אויף אַ בית-עולם און ענדיקט זיך מיטן זעלבסטמאָרד
פֿון דער זון. אַלץ װײַזט אַז דאָס לעבן איז אַ ציקל. דער טוט איז אַ טייל פֿון לעבן
און די זון וועט אָן ספֿק װוידער געבוירן ווערן. די שלמותדיקע גאַנצקײט פֿון לעבן
איז לאוו-דווקא אין עראָטישן הױכפּונקט, הגם דאָרטן איז איר טעם און תּוך, און
איר װוּנדערלעך רעטעניש.

ח

אַז מע לייענט זיך אַרײַן אין אַלע לידער פֿונעם ציקל "אַ פֿעדערל גלעקלט
אין חלל", שווימט אױף פֿאַר די אוגן אַ קאַלײדאָסקאָפּ פֿון לעבעדיקע בילדער.
אָט לעבן אויף צאַפּלענדיקע און שפּרינגענדיקע רעגן-טראָפּנס, װי געפֿאַנגענע אין
אַ נעץ (שיר ד'); מע ווערט געווויר, אַז ווען צוויי לעבן צוזאַמען און איינער פֿון
זיי "שווימט אָפּ צו אַ שװאַרצן האַפֿן" -- בלײַבט דער צווייטער נאָר "אַ האַלבער
איינער" (שיר ה'); גרױליק קוקט אױפֿן לייענער די טראַגישע פֿיגור פֿון דער בעטלערקע,
װאָס מורמלט: "ניט קיין טרערן, ס'פֿאַלן פֿון די אויגן טױטע קינדער"; צי דער איך
װאָס מיינט, אַז "קושן װאָלט איך דאַרפֿן אירע פֿיס פֿאַר אַלע זינדער" (שיר ו);
און אַ טענה לאָזט זיך הערן: הלמאַי האַלט מען דעם אומשולדיקן טיגער הינטער
קראַטעס, עלעהיי ער איז אַ מערדער? (שיר ז'); פֿון די קדמונישע הימל-רײַסנדיקע
לעגענדעס שווימט ווידער אַרױס "לוטס װײַבעלע", װאָס האָט זיך פֿאַרקוקט װוּ מע טאָר
ניט (שיר ח'); "אָנגעטאָן אין יונגע װוּנדן װעקט זיך שוין ירושלים", און דער פּאָעט
דערהייבט זײַן תּפֿילה איבער אירע שטאַרקע מױערן (שיר ט'); אַ קול װאָס רוימט
אַרױס פֿון "מושל פֿון צײַט", וועקט דאָס צעווייטיקטע געוויסן, פֿאָדערט אַכזריותדיק צו
קוילען "די שװװײַגעניש".

די טראַגישע פֿיגור איז משמעות די טױב, װאָס "איר לײַב אין פּאַפּיר איז
פֿאַרװאַנדלט". יעדע שורה פֿונעם ליד אָטעמט מיט גװאַלד. אַ האַלדז ווערט איבערגעשניטן
און "אַ פֿעדערל גלעקלט אין חלל" (שיר י'). אין מיטן רײַסט זיך אַרײַן דער מיטאָס וועגן
דעם אײנמאָליקן װוּנדערמענטש און זײַנע גיטער (שיר יא'); ביכער ווערן צעשניטן,
צעזעגט, צעקרישלט, פֿאַרברענט (שיר יב'); דער דיכטער פֿאַרגלײַכט זײַנע "שענסטע
וווּנדן" מיט אַ געפֿליגל פֿון טויבן, װאָס ווערן פֿאַרברענט, ווען אַ בליץ "באַפֿאַלט בײַ
נאַכט און לעקט אַרום דעם טױבנשלאַק" (שיר יג'); און אָט באַװײַזט זיך לייבעלע,
װאָס האָט ייִנגלװײַז "געפּרוּווט זיך הענגען". איצט איז ער אַ זקן, אַ גרויסער קענער
"אין די סודות פֿון אַטאָמען". ער זאָגט אויס, אַז ער איז געווען באַהערשט פֿון "אַ
תּשוקה צו דערזען דעם טויט", און דאָס האָט שוין אַ שײַכות צו זײַן אַטאָמישער
פּראָפֿעסיע (שיר יד').

און ווידער אַ װוּנדערלעכע פֿרױ, װאָס איז "געבוירן מאָרגן. שטענדיק מאָרגן", זי
"אָבער איז הײַנטיק. שטענדיק הײַנטיק". איר קונסט באַשטײט אין "איבערשמעלצן די
פֿאָרמען", װאָרעם "שלמותדיק ביז גאָר איז די נאַטור במילא" (שיר טו'); און אָט איז אַ
ייִדיש-װאָרט, װאָס האָט זיך אָפּגעריסן פֿון ערדקויל "און באַװועגט זיך איצטער אויבן-
איבער-אויבן" (שיר טז'); דער דיכטער וויל געפֿינען דעם בעל-זכּרון װאָס געדענקט זײַן
מאַמען (שיר יז'); און אָט איז אַן איך-ליד, װאָס פּראָקלאַמירט אַז "געקומען בין איך אויף

1441

 
