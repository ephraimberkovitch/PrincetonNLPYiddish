 

דן מירון / דער קינסטלער מיט דער מאַסקע פֿון טאָגבוך

מיט איר און ניט געניזוקט ווערן. סוצקעווער האָט דאָ פֿאָרמולירט אויף אַ תּמציתדיקן
און שלמותדיקן אופֿן דעם גאַנצן פּנימיותדיקן פּראָצעס פֿון וועלכן ס'איז געבוירן געװאָרן
זײַן ליד.

פֿאַראַן אויך אַ סך לידער, אין וועלכע דער פּאָעט דערגייט ניט צו אַזאַ װענדפּונקט;
װוּ עס געראָט אים ניט אָפּצושטעלן די סטראַשענדיקע כװאַליע, װאָס דערנענטערט
די סכּנה פֿאַרשלונגען צו װערן אין דער וועלט פֿון די טױטע. אַ בולטע דוגמא
איז דאָס ליד "צי בליט אַ דאָרן אין דער לופֿטן ?" (ז' 145), װוּ עס רעדט זיך דורכויס וועגן
דער פּראָבלעמאַטישקײט צו לעבן אין שאָטן פֿון די טױטע; אַ לעבן אין וועלכן איטלעכער
קלאַנג איז "אַ ווידערקול אין טורמע פֿון זכּרון". דאָס איז אַ לעבן פֿון אַ דאָרן. צי קאָן
אַ דאָרן בליִען? יאָ, ער קאָן, אָבער זײַן בליונג בלײַבט אַ דאָרנדיקע. דער זכּרון
סטראַשעט און שטראָפֿט: "דערפֿאַר װײַל האָסט מיך ניט באַפֿרײַט פֿון דאָרנדיקער
קראַטע, / באַשערט איז דיר אַן אַנדער לופֿט, אַ דאָרנלופֿט לעת-עתּה". לענג-אויס
דעם גאַנצן ליד גייט אויף דער פּראָטעסט פֿון דער וועלט פֿון די טויטע קעגן דעם
פְּרוּוו זי צו פֿאַרשפּאַרן אין דער טורמע פֿון זכּרון, צו געװועלטיקן איבער איר, זי
אָפּצורוקן אין אַ פֿאַרשלאָסענעם ווינקל פֿון דער נשמה. דאָס דערגייט צום הױכפּונקט
אין דער לעצטער סטראָפֿע, װוּ עס אַנטפּלעקט זיך סוף-כּל-סוף דאָס ווידערקול, װאָס
גייט אויף פֿון דער טורמע פֿון זכּרון:

דו האָסט געטאָן אַ נדר און דעם נדר ניט געהאַלטן,

אַן עדות איז דאָס װאָרט נקמה. האָסט אים ניט געהאַלטן.
כ'וועל תּפֿילה טאָן צום רעגן ער זאָל אָפּשװענקען רי פּליאַמע,
דערמאָנסטו זיך דאָס קול? איך בין געווען און בין רײַן מאַמע.

דער מאַכטיקער גורם איז דאָ דאָס קול פֿון דער מאַמען; עס שלײַדערט דעם זון אירן
אין פּנים אַרײַן די שוידערלעכע באַשולדיקונג, און דאָס האַרץ ווערט פֿון דעם צעבראָכן:
דער זון האָט ניט גענומען נקמה פֿאַר איר בלוט. ער לעבט און פֿאַרגעסט אַפֿילו צו מאָל
איר קול. וי אַ מאַמע, װעט זי בעטן עס זאָלן אים פֿאַרגעבן ווערן די זינד, עס
זאָל אָפּגעשװענקט ווערן דער שאַנדפֿלעק, אָבער די דאָזיקע תּפֿילה אירע קאָן אים
ניט ראַטעװען פֿון דעם שולדגעפֿיל, פֿון זײַן דאָרנדיקײט, װײַל אַפֿילו די לופֿט װאָס ער
אָטעמט איז אַ "דאָרנלופֿט".

אין אַן אַנדער ליד מאָלט זיך אויס דער פּאָעט די איבערלעבונג פֿון תּחית-המתים.
פּלוצעם פֿאַלן אַראָפּ די שערבלעך פֿון זײַנע אויגן און ער כאַפּט זיך אויף אין אַ
סאָסנעװאַלד, אונטער אַן אויסגעשטערנטן הימל. דאָס װוּנדערלעכע געפֿיל פֿון אַ נײַ
לעבן אין אַ נײַער װועלט װערט אָבער צעשטערט דורך "אַן אינציק װאָרט װאָס
האָט געבוירן אַלע װוערטער: מאַמע". װאָרעם די מאַמע זאָגט זיך אָפּ אױפֿצושטײן
תּחית-המתים, "איידער/ געפֿינען װועל איך ניט איר מערדער, אויסלייזן אַ נדר". ביזן
לעצטן דור וועט דער זון דאַרפֿן זוכן די שפּורן פֿונעם מערדער, כּדי מקיים צו זײַן
דעם נדר פֿון נקמה:

73

 
