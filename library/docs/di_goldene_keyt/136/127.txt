 

דוד-הירש ראָסקעס / אַברהם סוצקעווערט וועלטלעכע װוּנדער-מעשיות

סוצקעווערס מיטאָס איז אַ ריין וועלטלעכער. אין זײַן פֿאָלקלאָר איז ניטאָ דער תּנך
און אַוודאי ניט קיי מימרות פֿון חז"ל. ווען עמעצער פֿאַררופֿט זיך אױפֿן אייבערשטן, טוט
ער עס מיט אַ שפּאָר ביסל איראָניע: "צי ס'איז דאָ אַ גאָט אויף דער וועלט ווייס איך
ניט -- זאָגט פֿײַװוקע דער גאָלוביאַטניק -- נאָר אַז ס'איז דאָ עמעצער װאָס טוט
צו להכעיס -- בין איך זיכער" (אַקװאַריום, 63). אײַזיקל דער שניימענטש דערציילט
זײַן װײַב -- אַ שטיק פֿײַער -- מעשׂיות און חסדעס פֿון גן-עדן, ביז איין מאָל ענטפֿערט
זי אים אָפּ אַזױ: "אַוודאי, מאַן מײַנער, איז דאָרטן גוט און װויל. נאָר דער טויער פֿון
גןדעדן -- דער שװאַרצער קבֿר -- געפֿעלט מיר ניט..." (אַקװאַריום, 102). "מיך
אַרט ניט אַז משיח זאָל ריידן טערקיש -- זאָגט דער מומע מלכּהלעס עלטסטער
זון, בערע -- אַבי איך זאָל הערן זײַן קול" (נבֿואה, 128).

פֿאַראַן אַפֿילו מעשיות, װי "דער בעטלער אין די בלױע ברילן", װאָס זענען
דורכויס געבויט אויף אויסטערלישע זאָגעכצן. פֿאָלקס-חכמה לערנט מען ניט פֿון ספֿרים
אַרױס, נאָר פֿון לעבן. און דעריבער, װוּ אַ נס, אַ בייזע באַגעגעניש, אַ בת-קול צִי
אַ משיח-געשטאַלט -- איז עס אַ מעטאַפֿיזישע װאָר, װאָס דער מענטש קען זי באַנעמען
אָט דאָ, אויף דער-וועלט,

א

עפֿנט זיך משיחס טאָגבוך טאַקע מיט אַ וועלטלעכער ווונדער-מעשה, "דעם חלפֿס
טאָכטער", װאָס הייבט זיך אָן גאָר שפּילעװודיק: דער דערציילער קען זיך ניט דערמאָנען
וי זי האָט געהייסן, יענע רױט-האָריקע ציפּקע פֿײַער. ביז "דער זכּרון" האָט פֿאַרנומען
זײַן תּפֿילה און ער דערמאָנט זיך: גליקעלע.

דער מחבר האָט משמעות אָפּגענאַרט מיט זײַן שפּילעװדיקן טאָן, מיטן גאַנצן
סיפּור-המעשה וועגן אַן ערשטער ליבע. דער גאַנצער ענין פֿון פּלוצעם-דערמאָנטן,
ווויל-קלינגעוודיקן נאָמען, גליקעלע, לאָזט זיך אויס מיטן ריח פֿון אַ פֿאַרסמאַליעטן גוף.
פֿאַר װאָס? װײַל מע קען ניט אַנטלױפֿן פֿון אַזאַ עפּיטעט וי "דעם חלפֿס טאָכטער".
ערשטע ליבע און אַחרית-הימים מישן זיך אויס.

גליקעלע יאַװעט זיך מיט פֿינף יאָר שפּעטער אין אַ מעשׂה, װאָס טראָגט איר
נאָמען, װײַל דאָס מאָל באַװײַזט זי זיך אויף דער װאָר. דער מחבר פֿון דער מעשׂה, איר
אַלטער אוכאַזשאָר, נעמט זי אויף אַ יאַזדע צוריק צום אַמאָל. דאָרטן זוכט זי דעם זון, װאָס
זי האָט געבוירן נאָך דעם וי זי איז אַ נאַקעטע אַנטלאָפֿן פֿון פּאָנאַר. במשך פֿון אָט דער
חלפֿים-צײַט זענען געשען מיט איר װוּנדער איבער װוּנדער. די הייבאַם איז געווען אַ מין
אליהו הנבֿיא-געשטאַלט, אַ נײַנציק-יעריקע פּױערטע מיטן נאָמען פּאַפּושאַ. שפּעטער,
אין אַ פֿאַרכּישופֿטן יאָדלאָווען װאַלד, האָט זי געגעבן צו זױגן אַ װעלפֿיכע און
אויף אַזאַ אופֿן איר געראַטעװעט דאָס לעבן. איצט, אין דער נאָכמלחמה-צײַט, האָבן זיך
אױיסגעשעפּט אַלע נסים, װײַל צו דער פּױערישער כאַטע איז ניטאָ מער קיין צוטריט,
אַפֿילו ניט אין חלום. דער יונגער-מאַן װאָס זעט אוס צו זײַן איר פֿאַרלױרענער
בן-יחיד, ענטפֿערט ניט ווען זי רופֿט צו אים: פּאַפּושאַ, פּאַפּושאַ. דער סך-הכּל פֿון
גליקעלעס גאַנצער מעשה איז ייְאוש: "ווידער אַן אַנדערער... ביז וי לאַנג וועט ער זײַן
אַן אַנדערער?" (נבֿואה, 50).

127

 
