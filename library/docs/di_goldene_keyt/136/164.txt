 

די גאָלדענע קייט

אַן איין-און-דער-זעלביקער טעמע: די טעמע פֿון חורבן; חורבן פֿון ייִדישן פּױלן און,
דער עיקר, חורבן פֿון זײַן ייִדישער ווילנע.

ער האָט אויסגעבויט אַ ריזיקן בנין פֿון ייִדישע ווערטער, װאָס זענען ניצול געװאָרן
מיט אים אין איינעם פֿון אומקום און זענען בײַ אים, אין אַלע זייערע צירופֿים, אָנגעלאָדן
מיט דער שטאָלענער װאָרענונג פֿון אונדזער קדמונישן געבאָט: זכור את אשר עשה לך
עמלק !

בעל-כּורחו האָט ער אויך געמוזט דערציילן, פּשוטו-כּמשמעו, נאָר דאָס דערציילטע
גופֿא האָט ממש אױפֿגעריסן די רעאַלע און ראַציאָנעלע צוימען און אַריבערגעפֿלײצט
אין אַ מוראדיקער פֿאַנטאַסטיק, װוּ מע קאָן זיך פֿונאַנדערקלײַבן בלויז מיט פּאָעטישע
כּלים. בלויז מיט פּאָעטישע כּלים קאָן מען בכלל עפֿענען אַ שפּעלטל צו סוצקעווערס
פּראָזע, כּדי ניט געשטרױיכלט צו ווערן דורך דעם כּלומרשט רעאַליסטישן רעמל, און
דערבײַ ניט פֿאַרלירן דעם זינען צווישן די אויסטערלישע פּאַרשױנען, װאָס שטאַרצן
אַרױס פֿונעם חורבן-תּהום.

סוצקעווערס "פּאָעטישער אויסדרוק" איז אָבער ניט באַגרענעצט צו דעם דערציילטן
און מיטגעטיילטן. דער אויסדרוק פֿון חורבן איז געװאָרן דער אינהאַלט פֿון זײַן גאַנצער
יצירה, ער איז אַרײַנגעדרונגען אין איטלעכער שורה פֿון זײַנע לידער, וי סַם װאָס
דרינגט אַרײַן אין די אָדערן און באַקומט די דורכויסיקע שליטה איבערן גאַנצן גוף.
אָט דער אויסדרוק איז אָפֿט געשטאַלטיקט אין פֿעסט-קאָנטורירטע, טראַגישע בילדער
און עפּיזאָדן, אַזױ װי דער אױגן-שפּיגל אָדער נשמה-שפּיגל פֿונעם דיכטער האָט זי
אױפֿגעכאַפּט; אַ סך טיפֿער איז ער אָבער, אָט דער אויסדרוק, אין דער פֿאַרבאָרגענער
פֿאַרנעפּלטקײט פֿון אַזעלכע שורות וי "די פֿידלרױז אינעם שװאַרצערדיקן אָרון",
װאָס רופֿט זיך באַלד איבער מיט די שורות װאָס ער האָט געשריבן דעם 30סטן
אויגוסט 1941, אין ווילנער געטאָ:

איך ליג אין אַן אָרון,
ווי אין הילצערנע קליידער,
איך ליג,
(פּאָעטישע ווערק, 1, זי 249)

פּרוּוו ניט דערגרונטעווען דעם שורש פֿון "פֿידלרױז". די פֿידלרױז איז ניט
מיטטיילעריש. זי איז די פּאָעטישע אומבאַנעמיקײט, װאָס מע דאַרף צולייגן צו איר אַן
אוער װוי צו מוזיק, און נאָר דעמאָלט קאָן מען דערהערן און דערפֿילן די פֿאַרבאָרגענע
כּוונות פֿונעם װאָרט, נאָר דעמאָלט ווערן אַנטפּלעקט די פֿעדעם, װאָס פֿירן פֿון דער
פֿידלרױז צום "ווידערגעבוירענעם ווייטיק". און בלויז פֿאַרליבטע אין פּאָעזיע קאָנען
עס דערפֿילן און דערהערן, און דערקענען אין איטלעכער שורה דעם אָפּקלאַנג פֿון
טריט אױפֿן ברוק פֿון די ווילנער גאַסן, ייִדישע טריט אױפֿן וועג צו פּאָנאַר.

די דאָזיקע טריט הילכן אָפּ -- פֿאַר דעם װאָס קאָן זי באַנעמען -- אין לידער פֿון
סטריקטער אינטימקייט, און טאַקע בעל-כּורחו, אין אונטערבאַװוּסטזיניקן געראַנגל זיך צו
באַפֿרײַען פֿון זײַנע קאָשמאַרן. זי זענען פֿאַרפֿלאָכטן דער עיקר אין לידער פֿון טאָגבוך,

164

 
