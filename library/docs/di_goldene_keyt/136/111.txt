 

יעקב-צבי שאַרגעל / דער פּאָעט פֿון גלוסטיקע געמעלן

מאַמען", אַרומגענומען מיט געציטער און ליבשאַפֿט, מיט פּײַן און אױפֿלעב-פֿרײד,
וועגן די שוידערלעכסטע שחיטה-נעכט און תּחית-המתימדיקע באַגינענס, וועגן דער
צעטראָטנקײט פֿון בן-אָדם און זײַן לעגענדאַרן צוריק-אױפֿשטײ, וועגן פּײַנלעכסטע
רגעס און בלענדיקער שיינקייט, פֿאַנטאַסטישע נאַטור-געמעלן, אַנטקעגן מאַקאַברישע
פֿאַרלױפֿענישן -- מיטגעריסן און פֿאַרשטאַרקט אונדזער התפּעלות.

האָבן מיר פֿאַרשטאַנען, אַז דאָס אַלץ איז װײַל "גוט װאָס דעם ניגון באַפֿאַלט ניט
קיין זשאַווער". ציט זיך אָט דער ניגון פֿון "אָז ישיר" דורך די לויים צו יהודה הלוי, דורך
דעם ניגון פֿון ריזשינער און בעלזער ביז צום ניגון פֿון י.ל. פּרץ, ביז ער דערגרייכט,
אַ נישט-פֿאַרזשאַװוערטער, צום אויסזינג פֿון אַבֿרהם סוצקעווער. אַזױ אַרום ווערט
דאָס אָרקעסטרירט, שײַנענדיק פֿון דעם אײביק פֿאַרבאָרגענעם ליכט, װאָס לױפֿט
"געשווינדער פֿונעם ליכטלויף" פֿאַרװאַנדלט אין אַ נײַעם באַשטאַנד. איז ווויל דעם דור
װאָס פֿאַרמאָגט אַזעלכע זינגערס און װויל דעם לשון אין וועלכן אַזעלכע זינגערס קאָנען
זיך אויסזינגען.

2

אין דער פּאָעמע "אָדע צו דער טויב" שרײַבט אַבֿרהם סוצקעווער:

וועלט. װאָס איז וועלט? בלויז איר ניגון איז כװאַליק און װאַלדיק און
וועלטיק,

יאָמערט איר געטלעכער ניגון אין אָדערן מײַנע: געװעלטיק!
(פּאָעטישע ווערק 2, זי 171)

און אין אַ קאַרטל צו מיר פֿון פּאַריז, שרײַבט ער: "עס איז נאָך דוכט זיך, דאָ אַ
וועלט, און מענטשלעכע װאַרעמקײט אויך, און פּאָעזיע איז נאָך אַלץ דער שענסטער
חן-פּינטל סײַ דאָ, סײַ בײַ אונדז. אָבער כּדי אים צו דערזען און הנאה האָבן מוז מען
שטענדיק יונג זײַן".

און אַז מיר נעמען אָט די ביידע און פֿירן זי צונויף, וי עס טוט אונדזער דיכטער,
װאָס פֿירט צונויף ליריק מיט עפּיק, װעט זיך אפֿשר דעמאָלט אַנטפּלעקן פֿאַר אונדז דער
װווּנדער פֿון דער הײַנטצײַטיקער פּאָעזיע אין ייִדיש, בעת מיר װעלן בלײַבן שטיין פֿאַרן
בילד פֿון אָט דער זעונג און באַשטימונג. װײַל אויב וועלט איז "כװאַליק און װאַלדיק"
און איר ניגון -- "דער שענסטער חן"פּינטל" -- יאָמערט אױס איר געטלעכן ניגון
אין די אָדערן זײַנע און באַפֿעלט אים: געװעלטיק! -- איז שוין אפֿשר טאַקע נישט
מער וי נאַטירלעך, װאָס אונדזער מײַסטער בוט בוך נאָך בוך, אָנגעהױפֿט מיטן
געטלעכן חן-פּינטל -- די פּאָעזיע -- װאָס איז נאָך אַלץ, סײַ אין דער גרויסֶער וועלט,
סײַ בײַ אונדז, אויף ייִדיש, דאָס שענסטע פֿונעם שענסטן.

אין דער ברכה פֿון שיינקייט, װי עס הייסט שלמה ביקלס בוך וועגן סוצקעווערן,
פֿאַרנעמט די פֿידלרױז אַ גאָר באַזונדער אָרט. אין אָט דעם בוך קומט צום אויסדרוק
אױפֿן קלאָרסטן אופֿן די אומפֿאַרגלײַכלעכע קלוגשאַפֿט מיט דער רײַכער, גאָלדיקער
שיינקייט.

װעט טאַקע דער פּאָעט מכריז זײַן און אָנרופֿן איינס פֿון די שענסטע לידער

111

 
