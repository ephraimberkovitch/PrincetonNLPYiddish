 

די גאָלדענע קייט

דערפֿאַר, וען סוצקעווער אַנטפּלעקט די נאַטור, װי זי האָט זיך אַנטפּלעקט
פֿאַר אָדם הראשון, באַקומט זי זיך פֿאַר אים אין איר פֿולער מאַכט און פּראַכט,אויף
ייִדיש, ניט ער פֿאַרייִַדישט די נאַטור, װי עס האָבן געטאָן מענדעלע און פֿרוג, און ניט
ער זעט אין איר אַ סתירה צו ייִדישקייט, וי שלום אַש און װײַסענבערג, איטלעכער
אויף זײַן שטייגער. אַלץ װאָס איז, איז ייִדיש, װײַל ייִדיש נעמט אַרײַן אַלץ װאָס
איז. די בראשיתדיקייט שטאַמט פֿון דעם, װאָס דער דיכטער נעמט אויף דער ערשטער
די סודות פֿון דעם ייִדישן קאָסמאָס און ער פֿילט די באַנײַערישע פֿרײד פֿון אױפֿדעקן
דאָס, װאָס קיינער פֿאַר אים האָט נאָך ניט באַנומען, ניט באַשױיבן. כאָטש ס'איז
מיר שווער אויסצודריקן דעם געדאַנק, עס זאָל ניט קלינגען װי אַ שאַבלאָן, מוז איך
זאָגן אַז סוצקעווער ווייס, אַז ער שליסט אַ נײַעם אָפּמאַך מיט דער געטלעכקייט,
װײַל זײַנס איז אַ שפּאָגל נײַער נסיון אין דער געשיכטע. די וועלט דערקענען מיר
דורך שפּראַך: "בראשיתדיק" איז אַ באַנײַונג פֿון בראשית, װאָס קוקט פֿאָרױס צו
אַ באַנײַטער איביקייט, אַ באַנײַטער שפּראַך. ייִדישע פּאָעזיע איז דער פֿרישסטער
אויסדרוק פֿון דעם אײיביקן אמת.

און דערפֿאַר פּאַסט זיך אַזױ װינציק צו סוצקעווערן די טערמינאָלאָגיע פֿון דער
פֿריערדיקער ייִדישער ליטעראַטור-קריטיק. צי קען מען רעדן וועגן סוצקעווערן -- דעם
נאַציאָנאַלן דיכטער? און לוט ניגערס מאָס: צי איז ער "מער וי אַ דיכטער"? פֿאַרשטײט
זיך אַז סוצקעווער איז אַ "נאַציאָנאַלער", און אפֿשר דער סאַמע דרייסטער נאַציאָנאַלער
יייִדישער דיכטער". די וועלט איז פֿאַר אים אַזױ גאַנץ, אַז אויך די צעשפּליטערטע
ייִדישע וועלט פֿיגורירט פֿאַר אים װי אַ גאַנצע. סוצקעווערס ליד לאָזט ניט צו
קיין אונטערשייד צווישן פֿרומע און אַפּיקורסישע עלעמענטן, און אַװדאי ניט צווישן
פֿרומע און אַפּיקורסישע מענטשן. די לערערין מירע און נסים לאַניאַדאָ, די שבֿטים פֿון
געהײימשטאָט און פֿון אין מידבר סיני קומען זיך צונויף אין סוצקעווערס אָפּוס אָן קיין
שום אידעאָלאָגישן צװואַנג, וי עס פּאָרן זיך בײַ אים די זעלבשטענדיקע עלעמענטן פֿון
אַ קאָמפּליצירטן, גורלדיקן גראַם.

אין דעם זינען, וי עס האָבן שוין אַרױסגעזען עטלעכע פֿון סוצקעווערס גוטע
לייענערס, איז דער גראָס בײַ אים ממש אַ מעטאַפֿיזישער פּרינציפּ: פֿאַרהעפֿטונג הייסט
ניט אויסמעקן אַלע אונטערשיידן, און פּאָרונג הייסט נאָך ניט דערגיין צו משיחישער
פֿאַראײניקונג. דער דיכטער דערוועקט אין אונדז די שטרעבונג צו פֿאַראײניקונג און
צינדט אָן אין אונדז די פֿרײד פֿון באַהעפֿטונג. ער דערמאָנט אָבער, אַז די "פֿולינקע
עמערס אומגליק מיט גליק" טאָרן ניט איבערוועגן איינס דאָס אַנדעדע, כּל-זמן מיר לעבן
אויף דער וועלט.

סוצקעווער גיט זיך אונטער נאָר איין קעגנער פֿון גאַנצקײט: ער נעמט אָן דעם
אונטערשייד צווישן לעבן און טוט, און כאָטש עס ווילט זיך אים זייער, זייער אָפֿט,
און װאָס װײַטער אַלץ עפֿטער, צעשמעטערן דאָס גלאָז צווישן די לעבעדיקע און די
טױיטע, בלײַבט ער בײַם ייִדישן גלויבן, אַז מע טאָר ניט אויסמעקן דעם מבול. דאָס
איז פֿאַר אים דאָס סאַמע שווערסטע, און אַ צווייטער װאָלט זיך אפֿשר אונטערגעגעבן
מיסטישע קבלהשע נייגונגען, אָדער זיך אַרומגעשפּילט מיט ניהיליסטישע מאָטיון,
װי עס האָט געטאָן אױיף אַזאַ געניאַלן אופֿן דער שרײַבער יצחק באַשעװיס. װױ
שטאַרק סוצקעווער וויל לייקענען די גרענעץ צווישן די לעבעדיקע און די פֿאַרגאַנגענע,

52

 
