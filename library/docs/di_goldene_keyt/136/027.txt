 

חוה ראָזענפֿאַרב / דאָס גן-עדן-ייִנגל אַבֿרהם סוצקעווער

ער האָט בלויז, בײַ פֿאַרשײדענע געלעגנהייטן, צערייצט אונדזער נײַגער מיטן דערציילן
אױפֿן שפּיץ מעסער עפּיזאָדן פֿון זײַן נישט-אױפֿגעשריבענעם ספֿר-הזכרונות? אַזאַ
אױפֿגעשריבענע אױטאָביאָגראַפֿיע װאָלט דאָך געווען פֿון אַ גװאַלדיקער וויכטיקייט פֿאַר
אונדזער קולטור-געשיכטע בכלל און פֿאַר דער געשיכטע פֿון דער ייִדישער ליטעראַטור
בפֿרט.

איצט האָב איך זיך, דאַכט זיך, דערטראַכט צו דער משמעותדיקער סיבה, פֿאַר װאָס
סוצקעווער האָט קיין אױטאָביאָגראַפֿיע נישט אָנגעשריבן און האָט אפֿשר קיין מאָל נישט
בדעה געהאַט אָנצושרײַבן. איך האָב, דאַכט זיך, די דאָזיקע סיבה געפֿונען אין די
שורות פֿון פֿריֶער דערמאָנטן ליד זײַנעם, װאָס איך ברענג עס וי אַן אַרײַנפֿיר-שליסל
צו דעם דאָזיקן מאמר,

נעם איך מײַן פּנים
און איך באַהאַלט עס אין װאָרט, וי אַ דאָרן אין פֿלאַמען.
איצט בין איך אָן אים --

"אָן אים" -- מיינט אָן דעם פּנים, מיינט אַז דער אָ סוצקעווער װאָס געפֿינט
זיך מחוץ דעם װאָרט, מחוץ דעם ליד, האָט גאָר קיין פּנים נישט. דער אָ סוצקעווער
האַלט אין איין קאָרמען זײַן תּמיד הונגעריקע שירה מיט דעם גאַנצן איך זײַנעם,
צוזאַמען מיט דעם גאַנצן אָנגעזאַמלטן עשירות פֿון אַלע זײַנע נסיונות, אַזױ אַז מחוץ
די ראַמען פֿון אָט דער שירה בלײַבט נישט איבער קיין קרישקעלע פֿון זײַנעם אַן
עמאָציאָנעלן, צי פּסיכאָלאָגיש-דראַמאַטיש אָנגעלאָדענעם מאָמענט, װאָס עס לוינט זיך
צו רעדן וועגן אים. אַלץ װאָס האָט בײַ סוצקעווערן אַ שײַכות צו דער אויטענטישקייט
פֿון איבערלעבונג, האָט ער אַרײַנגעקנאָטן אין דער פּאָעטישער װאָר פֿון זײַנע שאַפֿונגען.
עס קומט אויס, וי דאָס װאָרהאַפֿטיקע פֿון די געשעענישן אין דער טאָג-טעגלעכקײיט
פֿון זײַן עקסיסטענץ האָט אַ באַטײַט פֿאַר אים נאָר אויף אַזױ פֿיל, אויף װיפֿל עס קאָן
שפּילן אַ ראָלע וי אַ װירקנדיקער כּוח אין זײַן ליד. װײַל בעצם גלייבט סוצקעווער
גיכער אין דער לעגענדע װאָס ער האָט באַשאַפֿן פֿון זײַן לעבן, וי אין די ממשותדיקע
פֿאַקטן. פֿון דער פֿאַקטואַלקײט קאָן ער אָננעמען נאָר די יעניקע קערנדלעך אמת, אין
וועלכע זײַן לעגענדע נייטיקט זיך כּדי צו ווערן באַגלײבעודיק. און אָט די לעגענדע
האַלט ער אין איין אויסדערציילן און אויסזינגען אין זײַנע ווערק.

א

אָננעמענדיק זײַן שאַפֿן װי אַן אויסגעצירטע לעגענדע פֿון זײַן לעבן, דערזע
איך אַבֿרהם סוצקעווערן אין דער געשטאַלט פֿון אַן אײיביק קינד, פֿון אַן אײביק
יינגל, װאָס פֿאַרמאָגט דאָס וויי-וויסן פֿון געפּרוווטקײט, און װאָס האָט די פֿעיִקײט
אַדורכצולײַכטן אַלע עקסיסטענציעלע רעטענישן מיטן ליכט פֿון אַן אױסערלאָגישער
פּאָעטישער חכמה. זײַן אופֿן פֿון זען די נאַטור, און זיך אין דער נאַטור, איז אַזאַ וו
בײַ אַ קינד, װאָס איז נאָענט צו איר, װײַל עס איז נענטער צום סוד פֿון באַשאַף.
אָט רופֿט זיך דאָך סוצקעווער אַלײן אָן, שוין אין די צײַטיקערע יאָרן, "דאָס גן-
עדן-ייִנגל". ער אַלײן זאָגט, אַז ער איז אַ "געאײיביקט קינד... װאָס צייכנט דיר דײַן

27

 
