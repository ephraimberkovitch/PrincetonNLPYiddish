 

די גאָלדענע קייט

ף

דאָס באַצײיכענען די לידער מיט די אותיות פֿון אַלף-בית, פֿון א' ביז כ', איז
אַ סימן-מובֿהק אַז מיר האָבן דאָ פֿאַר זיך אַ ליד-פֿון-לידער, וי צװאַנציק רינגען אין
איין קייט.

דאָס ערשטע ליד זינגט זיך איבער מיטן לעצטן (זז' 55-54). אין ערשטן איז דאָס
בלעטל פּאַפּיר "נאָך ניט באַטראָטן פֿון װערטער, ניט באַלײידיקט פֿון אַ בליק". אַן
אָנהײב. אַ רעטעניש. דאָס לעצטע ליד ווייס שוין דעם באַשײד, דעם טעם און תּוך פֿון
קינסטלערס װוערק: "דײַן אמתער איך איז ניט דײַנער -- געהערט צום באַשעפֿער".
פּלוצעם ווערט קלאָר דער מקור פֿון איבערצײַטלעכקײט. דער אמתער "איך" איז
אומשטערבלעך. דאָס לעבן און שאַפֿן, װאָס שלענגלט זיך מיטן כּוח פֿון גליקלעכער
ענערגיע און ליבשאַפֿט ביזן "בערגעלע ערד", ווערט אין די לידער פֿאַרװאַנדלט אין אַ
מין דראַמאַטישן סטאַטוס.

ה

אַ דראַמע? אַװודאי. יעדער ליד איז כּמעט אַ דראַמע פֿאַר זיך. דאָס ערשטע ליד
קען דינען וי אַן עקספּאָזיציע: דאָס בלעטל װײַס פּאַפּיר לאָקט און רייצט און וועקט און
באַגײַסטערט דעם קינסטלער: "אָ סאַראַ גליק !"

דאָס צווייטע ליד מאַכט שוין קלאָר וי פֿאַרװיקלט און פֿאַרפּלאָנטערט עס איז
דער שעפֿערישער באַריר מיט דער וועלט. אויך אין ערשטן ליד פֿעדעמט זיך אַרײַן
אַ רמז אויף אַ װוױדעראַנאַנד צווישן די ווערטער און דעם װײַסן פּאַפּיר. אין צווייטן
ליד װײַזט זיך אַרױס, אַז דער קינסטלער אַלײן איז זייער קעמפֿעריש געשטימט קעגן די
ווערטער: "צעשפּאַלטן וויל איך הײַנט אַ װאָרט / אויף צווייען, דרײַען, פֿירן".

װאָס זשע קומט אַרױס פֿון מיט גװואַלד געשפּאָלטענע ווערטער? טראַפֿן? אותיות?
קלאַנגען? אַ געמיש פֿון אַלץ מיט אַנאַנדער? איז אפֿשר בעסער דאָס צו דעפֿינירן וי אַ
דראַמאַטישן צוזאַמענשטױס צווישן דעם קינסטלער און זײַן לשון, צווישן דעם "איך"
און זײַן וועלט-פֿון-ווערטער. דאָס איז משמעות אַ תּנאַי פֿאַר שאַפֿן אַ שפּאָגל נײַע
שפּראַך.

דער סאַמע אָנהײיב קלינגט דעסטרוקטיוו, צעשטערעריש. דער פּאָעט אַלײן שפּירט
זיך גאַנץ מאָדנע, ווען ער פֿאַרגלײַכט זיך -- קענטיק איראָניש -- מיט "מײַן שכן דעם
קאַרגון", װאָס איז זיך נוהג צו שפּאַלטן שוועבעלעך... (ז' 48).

דאָס לעבן און שאַפֿן פֿונעם דיכטער, וי צעצװײַגט און פֿאַרװיקלט עס זאָל
ניט זײַן, שווימט וי כװאַליעס אין אַ רײי פֿון סימבאָליש-צוזאַמענגעפּרעסטע, דאָס
רובֿ טראַגישע, לידער-דראַמעס. הגם זיי קייטלען זיך איינס נאָכן אַנדערן, דאַרף מען זי
אױפֿנעמען סימולטאַניש, איינס לעבן אַנדערן. די דאַטעס זענען מלכתּחילה בכּיוון
אויסגעמעקט. די צײַטלעכקײט שפּילט גאָר ניט קיין ראָלע. אויף אַזאַ אופֿן ווערט דאָ
קינסטלעריש אויסגעבויט אַ דראַמאַטישער סטאַטוס.

דער מענטש מיט זײַן לײַב-און-לעבן איז טאַקע געפֿאַנגען אין די נעגל פֿון
דער צײַט, װאָס איז, על-פּי איר מהות, אַ דעסטרוקטיווער כּוח. אָבער דאָס לעבן

138

 
