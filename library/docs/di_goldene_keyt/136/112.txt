 

די גאָלדענע קייט

אין אָט דער זאַמלונג מיטן נאָמען "אויסטערלישע ווערטער", און דער לײענער
װעט אין טומלעניש טראַכטן: פֿון װאָס פֿאַר אַ מירמל האָט דער מײַסטער די אָ
ווערטער אויסגעהאַמערט? לייענען מיר אָבער איבער דאָס ליד מיט אַן אָפֿן האַרץ
און אָפֿענע אויגן, דערפֿרײען מיר זיך װאָס אַזעלכע ווערטער זענען פֿאַראַן, ובפֿרט.
אַז עס ווערט אונדז קלאָר, אַז אָט דער פּזרן פֿון כּישוף און חן האָט דאָ געצװווּנגען די
"אויסטערלישע ווערטער" זאָלן ווערן גאַנצער, "ווען ליכטיק איז געװאָרן מיר נתגלה,
/ אַז איך, אַבֿרהם, אַנדערש בין וי אַלע". איז אַבֿרהם סוצקעווער בפֿירוש אַנדערש
וי אַלע. ער איז אַנדערש פֿון אַלע מיט זײַן װאָרט-עשירות, מיט זײַנע חזיונות, מיט
זײַן פֿאַרבן"פּאַליטרע. ער איז אַנדערש וי אַלע אין זײַן דור, אין זײַן צײַט, מיט
זײַן זוכן, נישטערן און אױסגעפֿינען אַסטראַלע און ערדישע שיינקייטן, אויף צו באַלײַכטן
מיט זי דאָס צערדיקע, תּחינהדיקע, פֿאַרשװיגענע לשון אונדזערס און עס דערהייבן צו
די הייכן פֿון גרױספֿאָלקישע שפּראַכן.

און װײַל איך גלייב אין שיינקייט, ווען אַפֿילו זי איז צו מאָל מעטאַליש קאַלט,
ווי זילבערנע און גאָלדענע מטבעות, איז פֿאַר מיר תּמיד אַ יום-טובֿ דאָס באַגעגענען זיך
פּנים-אל-פּנים מיט שיינקייט -- פֿון נאַטור, קונסט, מענטש. און דאָס בוך די פֿידלרױז,
איז, לוט מיר נאָך, אַן אומאָפּטײלעװדיקער חלק פֿון אָט דעם אַלעם;

און מײַנע ווערטער האָבן זיך געשליפֿן

אויף טרערן, ביז צו זייער גרונט און סיבה.

אַ בינען-מלכּה האָט אין זיסע טיפֿן

געשאָנקען זי די נאָדלען פֿון איר ליבע.

בײַ קאַרשנבײמער האָבן זיי געגנבֿצט
ס'געהיימעניש: פֿאַרװאַנדלען ערד אין קאַרשן.
און מײַנע טעג-און-נעכט אין זיך פֿאַרקאַנװעט
און צו דער אײיביקייט געזונגען: יַרשן !

(די פֿידלרױז, זי 13)

זענען מיר פֿון דאַנען געגאַנגען ירשענען דאָס שיינע און דאָס אויסטערלישע פֿון
אַלטע און יונגע כּתבֿ-ידן.

*

דאָס בוך פֿון אַלטע און יונגע כּתבֿיידן איז ווידער אַ מאָל אַ דערשײַנונג אין דער
ייִדישער פּאָעזיע. מיר זאָגן "ייִדישער", און נישט ייִדיש-פּאָעזיע, ללמדך, אַז נישט נאָר אין
ייִדיש, נאָר אויך אין די אַנדערע לשונות אין וועלכע פּאָעטן ייִדן שאַפֿן אין אונדזער צײַט,
איז אַזאַ לידער-זאַמלונג אַן איינציקע דערשײַנונג.

סוצקעווער האָט דאָ אַרונטערגעפֿירט אונטער איין טלית פּאָעטישע יצירות פֿון
מיט אַ פֿערציק יאָר צוריק, צווישן זי אַפֿילו נאָך נישט געדרוקטע, מיט איצטיקע, מיט
לידער פֿון טאָגבוך, געשאַפֿענע פֿאַר דער לעצטער צײַט.

מיר האָבן דאָ פֿאַר זיך אַ בוך לידער, װווּ ליד איז נישט לשם ליד, נײַערט לשם

112

 
