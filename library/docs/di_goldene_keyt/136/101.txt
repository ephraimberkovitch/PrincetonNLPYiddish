 

הירש אַשעראָװיטש / אַ הויכער באַרגשפֿיץ

פֿון מדינת-ישׂראל און געגרינדט דעם איצט שוין וועלט-באַרימטן זשורנאַל די גאָלדענע
קייט.

די אָ אַלע אויסגערעכנטע וויכטיקע עטאַפּן, ווען צו זי נעמט זיך אַזאַ היפּער-
טאַלאַנטירטע פּען, וי דאָס איז סוצקעווערס, מוזן באַקומען קינסטלערישן תּיקון און זיך
פֿאַרװאַנדלען אין אַ ליטעראַטור-אוצר. איז אַזױנס טאַקע געשען אויך.

וועלכן ייִדנס האַרץ איז ביכולת ניט אױפֿצוצאַפּלען בעתן לייענען די אין געטאָ
געשריבענע סוצקעווערס לידער, און ועל-כּולם: די פּאָעמע געהײימשטאָט -- אַ הונדערט"
זײַטיק, מײַסטעריש-אויסגעבויט, מעכטיק װערק, װאָס מיט ווערטער "שאָטנס פֿון בלוט
און גאַל" ווערט אין איר געשילדערט דער גרויל-גורל פֿון אַ גרופּקע ייִדן, װאָס איז
אַנטרונען פֿון געטאָ, האָט זיך אַראָפּגעלאָזן אין די ווילנער אונטערערדישע אַסעניזאַציע-
קאַנאַלן, לעבט דאָרטן און... פֿירט אַפֿילו אַ שלאַכט מיט די דײַטשן. סוצקעווער האָט
די פּאָעמע אָנגעשריבן מיט אויסערגעוויינטלעכער עקספּרעסיע און מיט מײַסטערישן
פּסיכאָלאָגישן כאַראַקטעריזירן איטלעכן אינדיוויד פֿון דעם דאָזיקן -- לױט זײַן
אויסדרוק -- "אַ פֿאָלק זאַלבע צענט". עס איז ממש אומגלייבלעך, אַז מע זאָל פֿון אַזאַ
קליין עדהלע, װאָס לעבט אין ענגשאַפֿט און קויט, קענען אויסבויען אַ בריט-לײַװונטיקע
פּאָעמע. סוצקעווער האָט דאָס באַהײבן, און נאָך ווי!

געהײימשטאָט איז געשריבן געװאָרן אין די יאָרן 1945 -- 1947, װאָס זענען פֿאַר
סוצקעווערן געווען אַ תּקופֿה פֿון אומרו און װאַנדער, און פֿון דעסטוועגן האָט ער געהאַט
דעם כּוח אויף אַלע הונדערט זײַטן אָפּצוהיטן און אײַנצוהאַלטן די שווערע קלאַסיש-
עקסטאַזע פֿאָרעם, און מיט דיכטערישן אָטעם, שװוּנג און יכולת שאַפֿן אַ פּאָעמע אַ
שעדעווער. מעגלעך, אַז אין די געגעבענע אומשטאַנדן איז עס אים אָנגעקומען ניט
גרינג. אָבער קען דען דאָ זײַן אַ רייד וועגן גרינג און שװער? ער האָט די פּאָעמע
געמוזט אָנשרײַבן. פֿאַרענדיקט ער זי דאָך טאַקע מיט די ווערטער:

כ'האָב ניט געזונגען סתּם. איך האָב געמוזט
אַרױסװאָיען פֿון זיך די קאַנאַליאַדע.

אינטערעסאַנט, אַז אין דער דאָזיקער שטרענג-סטריקטער פֿאָרעם האָט סוצקעווער
אָנגעשריבן ניט נאָר די אָ, צו דער חורבן-טעמאַטיק געהערנדיקע פּאָעמע געהײמשטאָט,
נאָר אויך דעם רובֿ פֿון צו דער תּקומה-טעמאַטיק געהערנדיקע פּאָעמעס, װאָס גייען
אַרײַן אין אָפּטײל גײַסטיקע ערד. סײַ "אױפֿן ים , בײַם געבורט פֿון לעגענדעס", סײַ
"די סאַברעס בליִען", סײַ "אַ חלום פֿון אַ גאָלדשמיד" און "עפּילאָג" זענען געשריבן
אין זעלביקן אָדער זייער ענלעכן ריטעם און אָטעם. אין די אָ אַלע טיף נאַציאָנאַלע
פּאָעמעס האָט סוצקעווער, להיפּוך צו אַ סך אַנדערע דיכטערס, דערוויזן, אַז מע קאָן
שרײַבן נאַציאָנאַלע לידער אָן פֿאַנפֿאַרישע הוראַ-געשרײען.

סוצקעווערס מאָנומענטאַלע חורבן- און תּקומה-פּאָעמעס זענען אַזױ הױך-
קינסטלעריש און זיי זענען אָנגעשריבן מיט אַזאַ גבֿורה, אַז מע מוז אַ טראַכט טאָן:
דאָס איז געוויס אין זכות פֿון זײַן אַזױ מאַדימדיק פֿאַרבײַטן אין דער פּאָעמע "אין מידבר
סיני" מתּן-תּורה אויף "מתּן-גבֿורה"!

און איצט: מיט װאָס איז סוצקעווער אַן אוניווערסאַלער דיכטער? אַ שיינע שאלה.

101

 
