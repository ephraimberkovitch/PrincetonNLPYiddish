 

די גאָלדענע קייט

אַן אָנצוהערעניש אױפֿן טיפֿן אמת, װאָס קומט צום אויסדרוק אין דער דאָמינירנדיקער
ראָלע פֿון דעם עראָטישן מאָטיוו אין יעדער קינסטלערישער שאַפֿונג.

אין דעם פּרט זענען סוצקעווערס לידער ניט קיין יוצא-מן-הכּלל. פֿון דעסטוועגן
איז כּדאַי צו כאַפּן אַ קוק אויף זייער קענטיקן ייִחוד.

דאָס דריטע ליד (שיר ג' 49-48) שטעלט פֿאָר דאָס לעבן פֿון אַ פֿרױ. דער דיכטער
הערט איר געוויין ערגעץ-וווּ אויף אַ בית-עולם. ער זעט זי פֿאַרװיקלט אין אַ שװאַרצן
שלייער. איז ער נײַגעריק און וויל פֿאַרשטײן דעם טעם פֿון איר קיום:

דערצייל דעם אמת, דו ביסט דאָך מיט אַ מעת-לעת צוריק
אַרױס פֿון מוטערטראַכט:

אַ צאַפּל-צאַרטע אַנעמאָנע.

און ס'איז מחוץ דער צײַט און דער פֿאַנטאַסטיק

אַזױ געשווינד, אַזױ משונה האַסטיק

צו ווערן אַן אַלמנה. (ז' 48)

די קשיא איז טאַקע אַ קשיא: וי אַזױ פֿליט דאָס לעבן פֿון אַ פֿרױ דורך וי אַן
אויגנבליק ?

ביידע סטראָפֿעס פֿונעם דיכטערס ריד צו דער פֿרױ היבן זיך אָן מיט די
ווערטער "דערצייל דעם אמת". ער וויל, הייסט עס, דערגיין דירעקט פֿון איר דעם טעם
פֿון רעטעניש. װווּ איז צײַט? װוּ איז לאָגיק?

דערצייל דעם אמת, אפֿשר ביסטו שוין בײַ דײַן געבוירן
געווען אַ באָבע? (דאָרט, זי 49)

װײַזט זיך אָבער אַרױס, אַז די נאַטירלעכע, קיומדיקע לעבנס-געשיכטע פֿון אַ פֿרױ
איז גאָר ניט קיין חידוש. מיט אַ טראָפּעלע בייזער פֿאַנטאַיע קען מען שוין אין אַ
זויג-מיידעלע דערקענען אַ באָבע, װאָס וויינט און טרויערט אױפֿן קבֿר פֿון איר מאַן. אַ
רעטעניש איז דאָ ניט שייך.

אַ רעטעניש איז בלויז אין װאָסער צװישנצײַט
דו ביסט געווען אַ װואָריקע,

אַ באַלד-שױין-אַכצן-יאָריקע

און ס'איז געווען אונדז ביידן געטלעך-גוט
ווען ס'איז די זון

פֿאַר נאַכט באַגאַנגען זעלבסטמאָרד

אין אונדזער בלוט -- -- (דאָרט, זי 49)

װײַזט זיך אַרױס, אַז דער חידוש איז אין דער עראָטישער איבערלעבונג. זי איז

פֿול מיט געטלעכע פּלאיפּלאים. זי איז דאָס "אײיביק-װײַבלעכע", װאָס געטע האָט
באַזונגען.

60

 
