 

רבקה באַסמאַן / הרצליה

אַ װאָרט צו סוצקעווערס אַכציק

אַז מע דערשפּאַנט צו די אַכציק מיט אַזאַ ליכטיקן פֿאַרמעג אויף די פּלײצעס
-- פֿאַרשװינדן די כמאַרעס און צײַט ווערט פֿרילינג.

גענוג אַ מאָל איין רגע אין דער צײַט, עס זאָל באַשטימען דעם גורל פֿון אַ גאַנצן
װאַלד. דערנאָך האָט שוין ניט קיין שליטה די טריקעניש, און ניט דער פֿאַרדאַרבער.

מיט סוצקעווערן, װאָס איז ניט צופֿעליק אין דער ריכטיקער שעה געקומען אין
ארץ-ישׂראל, האָבן אױפֿגעשפּראָצט נײַע יונגע בלעטער מיט ייִדיש-ווערטער, וי אַ נס
און אַ המשך צו דעם ייִדיש-שאַפֿן דאָ אין לאַנד.

אויף וי װײַט איך געדענק, האָט סוצקעווער זיך ניט פֿאַרנומען דרויסנדיק מיט די
באַעװולערס פֿון ייִדיש. ער האָט זיך יאָ, און כּסדרדיק, פֿאַרנומען מיטן עיקר, און פֿון
אינעװוייניק: מיט ייִדיש-שאַפֿונג, מיט פֿאַרזײען המשכדיקייט, עקשנותדיק, דערהויבן און
מיט אַן אײַנגלײבעניש, װאָס טרעפֿט בלויז אין באַשערטע רגעס.

מיט אַ זעלטענעם פֿאָרױסגעפֿיל און אַחריות האָט סוצקעווער, לוט זײַנער אַ
שורה, "מיט אַ קאָסמישער העראָיִק", געצוווּנגען דאָס לאַנד, אין אַ זייער ניט-ייִדיש-צײַט,
צו דערזען און זיך אײַנהערן אין ייִדיש-װאָרט, װאָס גרויע קינדער פֿון פֿאַרשניטענע אָבֿות
האָבן אויף זייערע פֿאַרטרערטע ליפּן מיטגעבראַכט אין ישׂראל.

בלויז װער עס קען אַלײן פֿאַרװאַנדלען זײַן טרערנװאָרט אין אַ דימענט, האָט,
פֿאַרנעמענדיק די "מוזיק פֿון װוּנדן", געקענט, װוי מיט דער מאַגיע פֿון אַ מאַגנעט,
צונױפֿזוכן און צוציען די קוים אָפּגעראַטעװעטע ייִדישע ווערטער, באַלאָדן מיט זכּרון,
ירושה און חלום.

דער באַשײד פֿון יענער באַפֿליגלטער זעונג אין סוצקעווערס כּוונות, װוערט
זעעװודיק אין זײַן הײַנטיקער שורה:

און װאָרער פֿון מײַן האַרצקלאַפּ איז מײַן זעונג.
סוצקעווערן באַגריסן זײַנע אייגענע שורות, זײַנע לידער. זי ווייסן צום בעסטן און
צום נאָענטסטן די צויבער-שיינקייט און דעם דויער, װאָס ער האָט אין זי אַרײַנגעאָטעמט.
צוזאַמען מיט אונדזערע האַרציקע ברכות, זאָלן דערהערט ווערן סוצקעווערס
שורות, װאָס רינגען זי אַרײַן אויף ניט צו צעטיילן אין דער גאָלדענער קייט פֿון אַ
װוּנדערלעכער ייִדיש-ליטעראַטור, און װאָס מעלדן אַזױ מאָרגנדיק, לאַנגלעביק:

געקומען בין איך אויף דער וועלט צו לעבן, לעבן, לעבן.

22
