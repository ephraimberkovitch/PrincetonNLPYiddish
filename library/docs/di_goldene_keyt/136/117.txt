 

אַבֿרהם קאַרפֿינאָװיטש / פֿון ווילנע קיין תל-אביב

איך זע אים גיין איבער די גאַסן פֿון זײַן הײימשטאָט, אַ שלאַנקער, אַ דאַרער, מיט
אַ געדיכטער טונקל-בלאָנדער טשופּרינע און אַ פּאָר העל-בלאָע אויגן. ער שפּאַנט צו
די שישקינער בערג, כּדי אַרײַנצונעמען אין זײַנע אויגן גאַנץ ווילנע, אױסגעשפּרײט פֿאַר
זײַנע פֿיס מיט איר כּישוף און חן. פֿון דער ליטעראַרישער שרײַבער-גרופּע יונג-ווילנע איז
אַבֿרהם סוצקעווער דאַכט זיך געווען דער איינציקער, װאָס האָט אַזױ טיף אַרײַנגעאָטעמט
אין זיך די נאַטור פֿון זײַן הײמשטאָט, מיט אירע קאָלירן און ריחות, און זיי האָבן זיך
עד-היום אױפֿגעהיט אין זײַנע װווּנדערלעכע לידער.

סוצקעווער איז, וי אַ פּאָעט, קיין מאָל ניט געווען קיין "אָנהייבער". שוין בײַם
ערשטן ליד זײַנעם, װאָס ער האָט אָפּגעדרוקט אין װאַרשעװער װאָכנשריפֿט, האָט
מען זיך געחידושט, געװאָלט וויסן: ווער איז דער יונגער פּאָעט, װאָס זײַן ליד איז
אַזױ נײַ, אַזױ אַנדערש?

ער איז מלכתּחילה געווען אַ יוצא-דופֿן, אַפֿילו צווישן די פּאָעטן פֿון דער שרײַבער-
גרופּע יונג-ווילנע. זײַּליד האָט אַרױסגעשטראַלט מיט פֿאַרליבטקײט אין די קאָלירן און
קלאַנגען פֿון דער נאַטור, מיט פֿרישקײט און לױטערקײיט; דאָס איז געווען אַ נאָווענע
אין דער פּאָעזיע אויף ייִדיש, װאָס איז בדרך-כּלל געווען פֿאַרנומען מיט די קאָנקרעטע,
שווערע פּראָבלעמען פֿון דער טאָג-טעגלעכער רעאַליטעט. סוצקעווער האָט געקוקט אויף
דער זעלביקער רעאַליטעט פֿון אַן אַנדער ווינקל און טאַקע מיט אַנדערע אויגן.

מלכתּחילה איז בײַ סוצקעווערן אויך בולטער געווען זײַן פֿאַרליבטקײט אין ייִדיש
לשון, און ער האָט זיך טאַקע אָפּגעגעבן, מער וי זײַנע חבֿרים פֿון דער יונג-ווילנע-גרופּע,
מיטן שלײַפֿן דאָס ייִדישע װאָרט, מיטן זוכן און אױיסגעפֿינען װאָרט-חידושים, װאָס זאָלן
דערהייבן די פּאָעטישע שפּראַך. קיינער האָט ניט אַרײַנגעבראַכט אַזױ פֿיל זעלטענע פּערל
אין אונדזער ייִדיש וי אַבֿרהם סוצקעווער און קיינער האָט דער שפּראַך ניט געגעבן אַזאַ
אוניווערסאַלן גלאַנץ.

איז טאַקע פֿאַרן פּאָעט אַבֿרהם סוצקעווער געווען שווער ביז גאָר דער ביטערער
נסיון צו לעבן אין וילנער געטאָ, צו זען דעם חורבן פֿון זײַן ייִדישער וילנע,
מיט וועלכער ער איז אַזױ ענג געווען צונױפֿגעפֿלאָכטן. ס'איז געווען אַ סכּנה ניט
בלויז פֿאַר זײַן ממשותדיקן, פֿיזישן קיום; ס'איז אויך געווען אַ סכּנה אַז זײַן גײַסטיקער
כּוח זאָל זיך אײַנברעכן; אַז דער דיכטער זאָל פֿאַרלירן די גלײַכװאָג, די אינעװייניקסטע
האַרמאָניע ממשיך צו זײַן די פּאָעטישע יצירה זײַנע.

סוצקעווער האָט אױסגעהאַלטן דעם נסיון און די ייִדישע ליטעראַטור האָט געהאַט
דאָס מזל באַרײַכערט צו ווערן מיט די יצירות װאָס ער האָט איר געשאָנקען אין די
לעצטע כּמעט פֿינף יאָרצענדליקער.

נאָך די יאָרן פֿון גרױל אין וילנער געטאָ, נאָך די סכּנות אין די וועלדער
בײַ די פּאַרטיזאַנער, נאָך דעם נסימדיקן וועג װאָס ער איז דורכגעגאַנגען און זיך
געראַטעװעט פֿון דער קלעם, האָט אבֿרהם סוצקעווער זוכה געווען צו שאַפֿן זײַנע ווערק
אין מדינת-ישׂראל.

מיטגענומען מיט זיך האָט דער דיכטער אַ שטיק ווילנע. מיט די בלויזע הענט
האָט ער אױפֿגעזאַמלט דאָס אַשׁ פֿון זײַן חרובֿ געװאָרענער הײמשטאָט און עס געבראַכט
אַהער, עס זאָל זיך צעפֿלאַקערן פֿון דאָס נײַ מיטן אױפֿקום און דער אױפֿלעבונג פֿון

117

 
