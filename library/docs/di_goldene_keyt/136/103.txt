 

הירש אָשעראָװיטש / אַ הויכער באַרגשפֿיץ

גלײַכס, און צו זײַנע גבֿורהדיקע באַװוירק-מיטלען קומט נאָך צו אַזױנס, װאָס איך װאָלט
אָנגערופֿן "פּאַזעדמעטאַפֿאָרן". אין דער אמתן זענען דאָס גאָר ניט קיין מעטאַפֿאָרן,
נײַערט אַלוזיעס. וי אַ משל פֿאַר דעם, נעמט זײַן ליד "צו אַ טיגער". איר געפֿינט דאָרט
אַזאַ זאָג: "און כאָטש מיר זענען ביידע פֿרײַ, גייען מיר אין קראַטן". אין תּוך גענומען
זענען דאָך אין דעם פֿאַל דעם טיגערס קראַטן -- דער אוזאָר װאָס אויף זײַן פֿעל, און
װאָס שייך דעם מענטש, ווערן דאָ געמיינט די גײַסטיקע באַגרענעצונגען זײַנע, אָבער
דאָס צונויפֿפֿירן די דאָזיקע צוויי אין דער אמתן אומשײַכותן ווירקט אַזש אױפֿרײַסיק,
און דער זאָג "כאָטש מיר זענען ביידע פֿרײַ, גייען מיר אין קראַטן" רודערט אויף ממש.

סוצקעווער איז אַ דיכטער פֿון גלײַקער עמאָציע, פֿאַרטיפֿטן דענקען און
איבערראַשנדיקסטע פּאָעטישע אױסגעפֿינסן. און היות דאָס אַלץ ווערט דעם לייענער
דאָך צוגעטראָגן דורך דער פֿאַרמיטלונג פֿון שורות, איז דאָס קויקן זיך מיט די
לְעַלאָדוּלעָלאָדיקע סוצקעווערישע שורות אַ גײַסטיקע הנאה, װאָס האָט ניט קיין גלײַכן
צו זיך

אָט האָט איר אַזאַ בילדערישן פֿאַרגלײַך: "עס טראָגן דעם שטרוי צוויי מוראַשקעס,
וי סיטראָגן/איבער טרעפּ צוויי אַטלעטן אַ פּיאַנע". סוצקעווער ווייס זייער גוט וי צו
געבן יעדערן פֿון זײַנע העלדן און אָביעקטן אַ פֿאַר אים פּאַסיק לשון. צוויי בײַשפּילן:
"עס וועלן די שיפֿן בקרובֿ נאָך אױפֿזעגלען תּחית-המתים", "די ערשטע שװאַלבן זאָלן
אַזש אַראָפּפֿליִען פֿון זינען". און וי װוּנדערלעך זענען אַזעלכע פֿאַרבילדערונגען: "זאָלן
בלײַבן שוועבנדיקע פֿידלען די בוטשאַנען", אָדער אין אַן אַנדער ליד: "הירשן מיט
פֿידלענע פּנימער".

אָבער צי קען מען דען פּרעטענדירן אױיף אַן אױסשעפּן סוצקעװוערס
אויסערגעוויינטלעך באַאײַנדרוקנדיקע, צו מאָל ממש אַפּאָקאַליפּסיש-בילדערישע
מעטאַפֿאָרן? בײַ אים איז דאָך אַלץ אונטערטעניק צו זײַן דיכטערישער זעונג, פֿאַר
אים איז אַלץ װאָס אַרום נאָר פּראָטאָפּלאַזמע, און דער יאָדער איז זײַן ליד, אַ יאָדער,
וועלכן ער שפּאַלט און דערפֿירט צו פּאָעטישע "אַטאָם-רעאַקציעס".

נאַטירלעך, מוז אַזאַ "גאַלאָפּירנדיק" ריידן וועגן סוצקעווערס שאַפֿונג האָבן אַ סך
בלויזן. זײַנע פֿילצאָליקע אינטערעסאַנטע און מעכטיקע ביכער זענען דאָ אָדער קוים, אָדער
ניט וי געהעריק באַרירט געװאָרן. עס איז אויך ניט מעגלעך געווען, וי ס'געהער צו זײַן,
אָפּצוישטעלן זיך אויף סוצקעווערס דערציילונגען, װאָס זענען בכלל אַן אינטערעסאַנטע
נאָװואַציע אין דער פּראָזע-ליטעראַטור (און ניט נאָר אין דער ייִדישער). עס װאָלט
אָבער זײַן אַ גרויסע און אומפֿאַרגיבלעכע עוולה ניט אָפּצישטעלן זיך אויף סוצקעווערס
בוך צווילינג-ברודער. שווער צו זאָגן, אַז דאָס איז זײַן קרוינווערק, מחמת אַװעקגעבן די
קרוין איין זאַמלונג זײַנער, װאָלט זײַן אַ קריוודען די אַלע אַנדערע. אָבער דאָך האָבן מיר
דאָ איינע פֿון זײַנע העכסטע אַרױפֿשטײַגן.

אין אַ צײַטאָפּשניט פֿון עלף יאָר האָט סוצקעווער, חוץ אַנדערע שאַפֿונגען זײַנע,
כּמעט וי אָן אַן איבעררײַס, געשריבן לידער אונטערן ניט-באַזונדערס-זאָגנדיקן טיטל
לידער פֿון טאָגבוך. אָבער זע אַ װוּנדער: פּונקט װי דער טיטל זייערער איז גרױ,
אַזױ פֿילפֿאַרביק זענען די לידער װאָס גייען אַרײַן אין דאָזיקן שפּעטער אָנגערופֿענעם
בוך צווילינג-ברודער. אַחוץ די לעצטע צוויי ציקלען װאָס הייסן "צווילינג-ברודער"
און "אין ערגעצדיקער נאַכט פֿון שװאַרצן האָניק", האָבן מיר דאָ איבער הונדערט

103

 
