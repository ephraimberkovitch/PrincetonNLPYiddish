 

די גאָלדענע קייט

אויסטערליש וי סוצקעווער אַלײן קוקט אַרײַן אַ דערשטוינטער אין דעם "װואַלד
וווּ גליווערעם פֿאַרפֿירן". ניט-ווילנדיק דערמאָנט עס אָן װאַלדיקס, װווּ ס'האָט פֿאַרפֿירט
ערשטיקער סוצקעווערישער נאַטור-כּישוף. הײַנט קומט ער דורכן װאַלדס "שמאָלע
טירן צום שװאַרצן קװאַל װוּ ס'באָדן זיך קאָלירן". לאָזט זיך דאָ לײַכט אַנאַלאָגירן
יענצײַטיקײט מיט איצטצײַטיקײט אין סוצקעווערס גאַנג. דאַרף זיך נאָר באַװײַזן די
געבענטשטע האַנט, װאָס זאָל די צײַטן צוזאַמענשפּינען אין זייער שײַכותריקײט.

ג

לידער פֿון טאָגבוך איז א פּאָעזיע-אוצר פֿון געדאַנקען און אַ שפּירונג-פֿעלד פֿון
סוצקעווערס נשמה. די "פֿינקלדיקע קינדהייט" װאָס "בליצט אויף אין מיר" (פּאָעטישע
ווערק, 1, זי 32) פֿון די דרײַסיקער יאָרן, רופֿט זיך איבער מיטן "אינעווייניק" פֿון די
זיבעציקער יאָרן, װוּ דער אמת און "דער פֿינקלענדיקער עיקר" שײַנען אין צײַטיקער
נאָענטשאַפֿט און נײַשאַפֿט.

בעתן לייענען סוצקעווערן הײַנט, ווערן פֿון אויג אָפּגעװישט די יאָר-ציפֿערן און
מיר װאַנדערן אַװעק אין אַן אוניקאַלער אַלצײַט. דאָ האָט ער באַשאַפֿן זײַן אידעע
פֿון פֿאַרװאַנדלונג פֿון די סובסטאַנצן, אַרײַנגערעכנט די גײַסטיקע עלעמענטן. פֿון דעם
איז דאָך אַרױסגעװאַקסן זײַן קינסטלערישע פֿאַנטאַזיע גרינער אַקװאַריום (1975). דאָס
נאַטור-געזעץ לייזט די קיום-דילעמע אין אומװאַנדלען טוט אין אָרגאַניש-לעבעדיקן
חומר. אין די לידער פֿון טאָגבוך איז דער פֿאַרװאַנדלונג-פּראָצעס דערפֿירט ביז צום
סאַמע איך:

פֿאַרװאַנדלען וועל איך צײַט אין רוחניות, אָט איז מײַן אידעע !
פֿאַרװאַנדלען װועל איך טויט אין לעבן ; איך, דער לאַנג פֿאַרלענדטער.
פֿאַרװאַנדלען װועל איך גראָזן אין אַ קאָסמישער אַלעע,

פֿאַרװאַנדלען װעל איך זיך אַלײן, אין מענטש װאָס מיר איז נענטער. (דאָרטן,
זי 37).

באַזעסן פֿון זײַן אידעע, זעט עס סוצקעווער וי אַ שליחות: "אומפֿאַרבײַטלעך,
איינציק איז מײַן שליחות: / פֿאַרװאַנדלען די פֿאַרװאַנדלונגען אין זייער ערשטן מקור, /
פֿאַרװאַנדלען זיך אַליין אין פּראָטאָפּלאַזם פֿון מײַן חלום" (דאָרטן, די 67).

די דראַמע איז אָנגעשפּאַנט ביז צום קלימאַקס פֿון מסוכּנדיקן פֿאַרמעסט
מיטן "ערשטן מקור": עקסיסטענציאַליסטישער איבערבײַט פֿון נאָרמאַל לעבן אין אַ
קאַפּױערדיקן סוררעאַליסטישן חלום-עקספּערימענט, װוּ אומזײַן און זײַן באַװעגן זיך
אין זעלביקן קרײַז. סוצקעווער שפּילט אַזאַרט מיט אומבאַקאַנטע פֿענאָמענען, אָבער
די תּקופֿה איז, װײַזט אויס, נאָך ניט צײַטיק פֿאַר אַזעלכע אינאָװואַציעס. דער ענטפֿער,
וי ער זאָגט, איז: "מײַן קומעדיקער יורש, דער קאָסמישער פּאָעט" װעט נתגלה
ווערן. אַ מין מאָדערנער תּיקו.

סוצקעווער האָט די לידער פֿון טאָגבוך געשריבן צװוישן זײַנע זעכציקער און
זיבעציקער יאָרן. פֿון אָט דער רעם קוקט אַרױס דער פֿינקלענדיקער אױטאָפּאָרטערט

6

 
