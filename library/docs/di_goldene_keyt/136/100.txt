 

הירש אָשעראָויטש / תל-אביב

אַ הויכער באַרגשפּיץ

על-פּיירובֿ, בשעת עס קומט אויס צו ריידן וועגן אַ שרײַבער, װאָס אין דער
געגעבענער צײַט גילט ער פֿאַר אַ גדול, מוז מען אָנקומען צו דער הנחה-מאַכנדיקער
מימרא: "יפתח בדורו -- כשמואל בדורו". אויף סוצקעווערן איז אַזױנס ניט חל.

די ייִדישע ליטעראַטור פֿאַרמאָגט, געלויבט דעם אייבערשטן, אַ גרויסע פּלעיאַדע
וווּנדערלעכע דיכטערס, און אַפֿילו צווישן די שפּיצן פֿון דער ממש הימאַלײַישער הויכער
בערגקייט פֿון דער ייִדיש-שירה -- וי ה. לייוויק, משה-לייב האַלפּערן, משה קולבאַק,
יעקבֿ גלאַטשטײן, דוד האָפֿשטײן, פּרץ מאַרקיש, שמואל האַלקין, אַהרן צייטלין, חיים
גראַדע עט צעטעראַ, איז סוצקעווער אַ פּלאימדיק הויכער באַרגשפּיץ. זײַנע אַן ערך
זעכציק יאָר שאַפֿן האָבן אים געמאַכט פֿאַרן שטאָלץ פֿון אונדזער דיכטונג, און ניט
נאָר אין די געמאַרקן, װוּ ס'איז שולט זײַן װאָרט אינעם מקור -- ייִדיש, נײַערט
אויך אין אַ סך אַנדערע לשונות. סוצקעווער געהערט אַצינד ניט בלויז דער ייִדישער
ליטעראַטור אַליין, ער איז שוין אַ נכס אויך פֿאַר ניט-ייידישע לייענערס.

סוצקעווער איז אי אַ נאַציאָנאַלער דיכטער, אי אַן אוניווערסאַלער, און טאַקע אין
דער פֿולסטער מאָס, אָן שום אַראָפּדינגעניש. לאָמיר זיך אָפּשטעלן דערויף אַ ביסעלע
ברייטער:

בעת איך זאָג, אַז סוצקעווער איז אַ נאַציאָנאַלער דיכטער, האָב איך ניט אין
זינען, אַז ער איז אַ דיכטער פֿון ביאַליקישן שניט, און אַװדאי איז ער אױך ניט,
וי געוויסע אַנדערע דיכטערס, װאָס זייער שטאַרק "טוליען זיך" צום אייגענעם
שטאַם איז פֿאַר זי מער ליטעראַרישע אויסרעכענונג וי אָרגאַנישע גײַסטיקע שײַכות.
סוצקעווער איז אַ נאַציאָנאַלער דיכטער, מחמת ער איז אַרײַנגעװעבט מיט אַלע זײַנע
אַכציק יאָר לעבן און כּמּעט זעכציק יאָר שאַפֿן אין אַלץ װאָס עס איז געשען אונדזער
פֿאָלק פֿאַר דער לעצטער הרת-עולמדיקער צײַט. סוצקעווערן האָט אָפּגעגליקט און
אָפּגעאומגליקט דורכצולעבן בפֿירוש אַלץ. קיין שום אַנדער ייִדישער דיכטער האָט ניט
אויף זײַן קאָנטע דאָס װאָס ער, און קיין שום אַנדער ייִדישער דיכטער האָט ניט אַזױ
ברייט און געטרײַ "גענומען דיכטערישע שטעלונג" צו אַלץ װאָס ס'איז זיך פֿאַרלאָפֿן.

לאָמיר זײַן קאָנקרעט: סוצקעווער האָט זיך אױפֿגעהאָדעװעט אין דער "ייִדישסטער"
שטאָט אין דער װעלט -- וילנע, סוצקעווער האָט איבערגעקרענקט די געטאָ, ער
איז געווען אַ פּאַרטיזאַן, ער האָט אין אַ גענוגיקער מאָס פֿאַרזוכט דעם טעם פֿון
סאָוועטישן רעזשים, ער איז געווען אַן עדות אין נירנבערגער אינטערנאַציאָנאַלן
מיליטערישן טריבונאַל אױפֿן פּראָצעס פֿון די נאַצי-פֿירערס, האָט געװאָגלט איבער
דער נאָכמלחמהדיקער חורבֿער פּױלן, האָט אַ לענגערע צײַט געלעבט אין פּאַריז, ביז
ער האָט סוף- כּליסוף זיך באַזעצט אין תּליאביב, איבערגעקומען די חבֿלי-אופֿקום

100
