 

אַבּֿרהם ליס / "בײַם לייענען פנימער"

אונדזצר ערשטע באַגעגעניש, ווען און װוּ איז זי פֿאָרגעקומען? יאָרן זענען גאָר
קיין מאָס ניט: אויף יענער זײַט וועלט, אין ווילנער געטאָ".

די צווייטע טרעפֿונג איז געווען בײַם קינסטלער אין דער היים, זיצנדיק מיט אים
אין זײַן קונסט-היכל -- וי סוצקעווער שרײַבט: "כ'האָב זיך דערמאָנט -- -- אין די
שורות מײַנע װאָס מיט דרײַסיק יאָר צוריק האָב איך זי פֿאַרשריבן דאָרטן, צווישן די
זיבן געלאַטצטע געסלעך:"

ניט זאָג: די צײַט איז שולדיק. צײַט איז בלויז אַ שפּיגל,
צעשפּליטערסט זי אין טעג און נעכט און אײביק בלײַבט זי גאַנץ.
אין איינעם אַזאַ שפּליטער נאָך צאַנקט דײַן גרינע וויגל,

און גראָע האָר שוין בליִען אין אַ צווייטנס גלאַנץ. (ז' 294)

אָבער דער שפּיץ פֿון דער מעשׂה קומט ערשט: אמת, איך האָב עס שוין מיט
יאָרן צוריק געהערט פֿון עטלעכע ווילנער-אָפּשטאַמיקע, און בעיקר פֿון שמואל באַקס
מאַמע, װאָס איז געקומען צוזאַמען מיטן זון און האָט באַװויזן אָפּפֿרײען זיך מיט זײַן
קינסטלערישער הצלחה. סוצקעווער דערציילט עס מיט פֿולער אויטענטישקייט, װאָרעם
ער איז דאָך געווען די צווייטע געשטאַלט פֿון דער אויסטערלישער מעשה:

"דעמאָלט, מיט דרײַסיק יאָר צוריק, האָט מיר סאַמעק מיט שעמעוודיקן נײַגער
געבעטן כזאָל אים דערציילן װאָס דאָס איז אַזױנס עקספּרעסיאָניזם. און אַז מײַנע
ווערטער האָבן ניט געקענט אַרױסשװימען פֿון די ליפּן, װײַל ס'האָט זײי ערגעץ
פֿאַרכאַפּט אַ קעסלגרוב, האָט סאַמעק זי געפּרוּווט ראַטעװען:

-- ווייסט איר װאָס, צייכנט עס אָן...

כ'האָב געהויבן מיט די אַקסלען און קוים אַרױסגעשעפּטשעט:

-- איך קען דאָך ניט צייכענען...

אָבער סאַמעק איז צו נײַן יאָר שוין געווען אַ פֿאַרעקשנטער ליטװאַקל און ער איז
נשתּומם געװאָרן פֿון מײַן תּשובֿה נאָך מער וי איך פֿון זײַן שאלה:

-- ווי אַזױ קען מען דאָס ניט אָנצײכענען אַ זאַך װאָס מע ווייס ?*

און סוצקעווער, אַן איבערראַשטער פֿון אָט דעם נײַגעריק-דאָרשטיקן נײַןייעריקן
יינגל דעמאָלט, גיט צו:

"איצטער ווייס איך טאַקע, אַז קיינער האָט אַזױ שיין און אמתדיק ניט דעפֿינירט
דעם עסענץ און מהות פֿון שמואל באַקס מאָלערישן טאַלאַנט און זײַן װירטואָזע
מײַסטערשאַפֿט, װי דעמאָלט ער אַליין-זיך-אַליין מיט זײַן תּמימותדיקער שאלה". (ז'
5)

איך האָב מיך אָפּנעשטעלט אויף די צויי מאָלערס טאַקע דערפֿאַר, װײַל די
באַשרײַבונג וועגן זיי איז אַזױ פֿאַרכאַפּנדיק אין סוצקעווערס עסיי, װוי ער ברענגט אַרױס
דעם שמועס און דאָס געמיט בעת דער באַגעגעניש.

דעם אינעװייניקסטן פֿלאַטער און די פֿיכערדיקע איבערלעבונגען פֿילן מיר אָפּ
נאָך משמעותדיקער אין די עסייען און דערמאָנונגען וועגן די "װאָרטברידער", וועגן
יונג-ווילנע און וועגן די דראַמאַטישע איבערלעבונגען בעת די מלחמה-יאָרן אין ראַטן-
פֿאַרבאַנד.

7

 
