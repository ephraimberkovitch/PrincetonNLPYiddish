 

די גאָלדענע קייט

שפּרודלדיקן פֿלײץ פֿון דער צײַט פֿון פֿאַרן מבֿול. אין איטלעכן צײַטגערעם קען
פֿאָרקומען עפּעס מאַקאַברישס אָדער פֿאַנטאַסטישס. און טאָמער טרעפֿן זיך אַלע דרײַ
צײַטגערעמען אין איינעם, געשעט עפּעס אַזױנס, װאָס בלויז דער מײַסטער-דערציילער
קען זיך דערמיט ספּראַווען.

*

די דערציילונג "יאַנינאַ און די חיה" (1971) קען באַטראַכט ווערן וי סוצקעווערס
אַן איבערדיכטונג פֿון /8685 סח1 806 {ט868, אױפֿן הינטערגרונט פֿונעם חורבן. די
ראָלע פֿון "שיינקייט" שפּילט דאָ די פּריצטע, די נאָבעלע פֿרױ יאַנינאַ, װאָס צוריק
מיט יאָרן האָט זי מיטן נאַראַטאָר זיך געקוויקט מיט דער פּױלישער ראָמאַנטיק. אין
אַפּריל 1943 באַקומט זי אין אַ רוקזאַק אַ נײַיגעבױרן עופֿעלע, װאָס זײַן מאַמע
האָט עס אַריבערגעװאָרפֿן איבערן עלעקטרישן דראָט אויף פּאָנאַר. דאָרטן גייט אָן
װײַטער די מאַסן-שחיטה "מיטן כּוח פֿון אַ נאַטור-געזעץ אַראָפּ-אַראָפּ אין טאָל
אַרײַן" (אַקװאַריום, 80). דאָרטן װוּ עס געװועלטיקט דער טױט, קען אַ ייד בלײַבן
לעבן נאָר על-פּיינס.

די ראָלע פֿון דער חיה שפּילט האַנס אָבערמאַן, תּמיד באַגלײט פֿון זײַן װאָלפֿהונט,
װאָס טשאַטעװעט אויף יאַנינאַס הז טאָג און נאַכט -- װוּ שפּירט מען דאָ אוס אַ
ייִדן ? סוצקעווער באַשרײַבט דעם דײַטש עלעהיי ער װאָלט געווען אַ חיה בפּועל-ממש.
ערשט שפּעטער באַװײַזט זיך די חיה אין געשטאַלט פֿון אַ מענטש, אױסגעפֿראַנטעװעט
אין אַ דײַטשישן מונדיר.

ניט יאַנינאַ, ניט דער לייענער ווייסן אויף קלאָר װוּ ס'איז די גרענעץ צווישן
קאָשמאַר און װאָר. דעריבער איז יאַנינאַ כּסדר אױף דער װאַך און זי האַלט זיך
עקשנותדיק בײַ איר תּירוץ : דאָס מיידעלע איז אירס, געבוירן פֿון איר ליבע צו אַ פּױלישן
אָפֿיציר.

דער װענדפּונקט פֿון דער מעשׂה: די נאַצישע חיה באַפֿעלט יאַנינאַן זי זאָל זיך
צלמען און שווערן, אַז דאָס קינד איז טאַקע אירס. וי באַלד זי פֿירט אויס דעם
באַפֿעל, צעוויינט זיך די חיה, דערשיסט זײַן װאָלפֿהונט און פֿאַלט צו צו יאַנינאַס
פֿיס. ער קושט זי און שלאָגט דעם קאָפּ אין דיל. דערנאָך װאָרנט ער זי, אַז זי
מוז באַלד אַנטלױפֿן און ער באַדאַנקט זיך בײַ איר װאָס זי האָט אים פֿאַרװאַנדלט
צוריק אין אַ מענטש.

די מעשׂה לאָזט זיך אויס אויף אַ צװיייִקן אופֿן: דער ערשטער: מיט אַ פֿרילינג
שפּעטער, אין הוסאַטשער װאַלד, װוּ מע הייסט דעם נאַראַטאָר, אין דער פּאַרטיזאַנקע,
אױספֿאָרשן אַ דײַטשישן אָפֿיציר, װאָס איז אַנטלאָפֿן פֿון זײַן מיליטערישער פֿאָרמאַציע
און איז געקומען קעמפֿן מיט די פּאַרטיזאַנער, קעגן די דײַטשן, כּדי אױסצוקױפֿן
זײַנע זינד. דער דײַטשישער אָפֿיציר, מיטן נאָמען האַנס אָבערמאַן, ווייס אַז מע וועט
אים באַלד שיסן, אָבער ער ול פֿון דעסטוועגן ניט אױסזאָגן פֿאַר װאָס ער האָט
פֿאַרראַטן זײַן פֿאָטערלאַנד. דער צווייטער אױסלאָז: אַ פּאָסט-סקריפּטום פֿון דער
שלום-צײַט: יאַנינאַס אַדאָפּטירטע טאָכטער האָט אָקערשט חתונה געהאַט אין מדינת-
ישׂראל.

דער װוּנדער אין סוצקעווערס מעשה באַשטײט ניט אין דעם, װאָס אַ מענטש ווערט

10

 
