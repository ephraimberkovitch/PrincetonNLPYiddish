 

די גאָלדענע קייט

נישטאָ מאַנגער. נעכטן זענען זי נאָך געווען -- אַהרן צייטלין, אַ. לעיעלעס,
יעקבֿ גלאַטשטײן.

מיט מאָרגנשטערן, נאָך לאַנגער נאַכט, האַלט איך די אָפֿענע בלעטלעך פֿון "יורש"
אין מײַנע הענט, איך זע זי אַלעמען, די לעצטע; נישטאָ איצט בײַ ועמען דער אָטעם
זאָל פֿאַרכאַפּט ווערן אַקעגן איבער די מעשה-מרכּבה, סוד און כּישוף, פֿון בלײַערנע
נאַרקיס-אותיות אין סוצקעווערס ייִדיש-לשון.

הײַנט איז יאָנטעוו. דער יאָנטעוו פֿון סיום איז שׂמחת-תּורה. דעריבער -- --

אױגוסט 31, 1948, האָב איך דערהאַלטן אַ בריוו פֿון רעדאַקציע-סעקרעטאַר, נתן
עק -- "מיר זענען אײַך מודיע, אַז דער ערשטער נומער פֿון זשורנאַל "די גאָלדענע קייט"
ווערט צוגעגרייט צום דרוק, דעריבער בעטן מיר װאָס גיכער אונדז צושיקן אײַערס אַן
אַרבעט".

אין זעלבן בריוו שרײַבט סוצקעווער: "אונדזער פֿרײַנד י.ד. בערקאָוויטש האָט מיר
געזאָגט, אַז איר האָט נײַע דערציילונגען. די גאָלדענע קייט איז אַ בעלנטע אוף גוטע
דערציילונגען".

הײַנט איז דער יאָנטעװו פֿון אַ שומר, װאָס גייט קרובֿ פֿופֿציק יאָר מיט אַן
אָנגעצונדענעם לאַמטערן אין האַנט, אין אַ פֿינצטערן לאַבירינט.

וי דער מלאך װאָס שטייט צוקאָפּנס פֿון אַיעדן גרעזל און קלאַפּט אויף אים
אומאויפֿהערלעך: װאַקס! אַזױ שטייט סוצקעווער, באַלד אַ יובֿל, איבער אונדז, רעשט פֿון
רעשטלעך, און קלאַפּט איבער אונדזער קאָפּ אומאופֿהערלעך: נו!.. נו!..

איז יאָנטעוו און הײליק די רגע, בעת איך שרײַב ייִדיש פֿאַר די גאָלדענע קייט. מיט
דרײַ לייענערס בין איך תּמיד פֿאַרזיכערט: איך-מחבר, דער רעדאַקטאָר און בחור-הזעצער.
און אין שעה פֿון הוֹדְיָה, בענטש איך, צוזאַמען מיט מײַן "מזומן", מײַנע שורות בלשון
הקדושים. פֿון דאַנקבאַרקײט צום שומר און זײַן לאַמטערן, זינג איך פֿון זמירות דעם
יידיד נפֿש".

הײַנט איז יאָנטעו, הײַנט דאַרף מען אַראָפּשטעלן אויף דער ערד דעם פֿולן זאַק
מיט טענות צו סוצקעווערן, װאָס איך שלעפּ אויף מײַנע פּלײיצעס.

אַז רובאַשאָווישזר האָט מיט אַ יובֿל יאָרן צוריק מיר מבֿשׂר געווען, אַז סוצקעווער
קומט צו אונדז, האָב איך געזאָגט: ארי עולה מבבל !

איידער י.ל. פּרץ איז געקומען קיין װאַרשע פֿון זאַמאָשטש, איז װאַרשע געווען
פֿאַר דער ייִדישער ליטעראַטור און פֿאַר דעם ייִדישן שרײַבער, אויב אַזעלכער איז בכלל
געווען בנימצא, װוי בערך פֿאַר סוצקעווערס אָנקום אין ישׂראל, אָבער מיטן חילוק
פֿון טאָג ביז נאַכט. בשעת פּרץ איז געקומען צו אַ װאַרשע װוּ עס האָבן געהערשט
די אַסימילאַטאָרן, איז סוצקעווער געקומען אין לאַנד פֿון לשון-קודש, נאָר אַזױ ווי די
חמסין-ערד גאַרט צום רעגן, אַזױ האָט דאָ דאָס לאַנד געגאַרט צום לשון-הקדושים.
העברעיסטן ביז די קנאָכן האָבן געטראָגן סוצקעווערן אויף די הענט, פֿון שלאָנסקי,
אַלטערמאַן ביז בערקאָװיטש, ש. שלום. מדינת-ישׂראל האָט דערלאַנגט סוצקעווערן
צוויי כּתרים: כּתר תּורה און כּתר-מלכות. סוצקעווער האָט אויסגעשטרעקט זײַן האַנט
צום ברענענדיקן קויל פֿון כּתר-תּורה.

אַז פּרץ איז געקומען אין װאַרשע, איז זײַן היים אויף צעגליאַנע געװאָרן דאָס
וויגעלע פֿון דער גרויסער ייִדישער ליטעראַטור.

20

 
