 

חוה ראָזענפֿאַרב / דאָס גן-עדן-ייַנגל אַבֿרהם סוצקעווער

אָט די צוויי ברענפּונקטן -- איינער אין סיביר און דער צווייטער אין ווילנע
-- זענען די צוויי פּאָלוסן פֿון סוצקעווערס וועלט. ער רופֿט אָט די וועלט: "מײַן
יינגלהיים". דער נאָכשײַן פֿון זײַנע טאַטע-מאַמע-געשטאַלטן באַגלײט דאָס פֿאַריתומטע
קינד דורך דעם אײַזיקן סיביר אין דעם גלײַקן מידבר פֿון לעבן, און העלפֿט אים
זיך פֿאַרהײמישן אין דעם חשכות פֿון דער עקסיסטענציעלער פֿרעמד. דורך אָט
דעם װויסטעניש טראָגט ער זײַן ליכטיקע ייִנגלהיים -- די געװועזענע-פֿאַרלױרענע
און די אייביק-דויערנדיקע -- אױף זײַן רוקן, פּונקט װי אַ טשערעפּאַכע טראָגט
איר הויז אומעטום מיט זיך. ער צירט אױס אָט די היים און איר סבֿיבֿה מיט אַל
דעם פּראַכטיקן, װאָס ער פֿאַרמאָגט אין זיך. און װאָס אויסגעצירטער זי איז, אַלץ
באַקװעמער פֿילט זיך אין איר דאָס קינד, דאָס ייִנגל, דער שפּראָצנדיקער פּאָעט. ער
קלאַמערט זיך אין די טענער פֿון דעם טאַטנס פֿידל, ביז זי הייבן אָן אַרױסצוזינגען פֿון
אים. ער טוליעט אָט די טענער אײַן אינעם בלוי פֿונעם סוועטער װאָס די מאַמע האָט
אים אויסגעשטריקט, כּדי זי זאָלן אײַנהאַלטן אין זיך די װאַרעמע אָנגעלאָדנקײט פֿון
זײַנע געפֿילן, און אַזױ הייבט אָן אַרױסצוקװאַלן פֿון אים די צעזונגענקייט, װאָס װעט
אים שפּעטער שטעלן אויף איין מדרגה מיט רעמבאָ, רילקע, פּאַול צעלאַן.
סוצקעווער הייבט אָן צו באַשאַפֿן דעם זינגענדיקן מיטאָס פֿון זײַן לעבן. עס
לאָזט זיך קלאָר אָפּפֿילן אין זײַן באַציונג צו זיך גופֿא, אין זײַן זיכערקייט װאָס שייך
זײַן שעפֿערישן פּאָטענציאַל, און אין זײַן ייִנגלישער אייגנליבע, אַז ער באַטראַכט זיך
וי דער איין-און-איינציקער זון בײַ זײַנע טאַמע-מאַמע. דערפֿון נעמט זיך מסתּמא
די זוניקייט פֿון זײַן ליד און די גלײַכװאָגיקײט פֿון זײַן געמיט. מסתּמא איז זײַן
קינדהייט געווען אַ גליקלעכע, נישט געקוקט אויף די שווערע קלעפּ פֿון גורל, װאָס
ער האָט שוין װי אַ קינד געליטן: צום ערשטן די אַבֿדה פֿון טאַטן און דערנאָך
דאָס פֿאַרלירן די שוועסטער, װאָס איז אַװעק פֿון דער וועלט אין דרײַצעטן יאָר
פֿון איר לעבן. די װאַרעמקײט װאָס האָט אים אין דער קינדהײט אַרומגענומען
האָט אים געהיילט די נשמה-װוּנדן, געקאָרמעט זײַן פֿאַרליבטקײט אין לעבן און
אונטערגעשפּאַרט זײַן אָפּטימיזם. אַזױ גבֿורהדיק האָט די הײימליבשאַפֿט "פֿון אײביק ביז
אייביק" אים אײַנגעװאָרצלט אין לעבן, אַז ער האָט פֿאַרמאָגט דעם כּוח, שוין וי אַ
קינד פֿון זיבן יאָר, צו טרויערן אין האָפֿערדיקײט און צו האָפֿן אין פֿאַרצאָנטקײט.
אַפֿילו דער חורבן װעט שפּעטער נישט קענען אים אָפּרײַסן פֿון דער װיטאַליטעט,
פֿונעם בטחון און פֿון דעם גלויבן אין זיך. אַזױ מאַכטיק איז די ליבשאַפֿט פֿון
דער פֿאַרשװוּנדענער ייִנגלהיים אין אים, אַז זי טראָגט זײַן גלײביקע געטרײַשאַפֿט
צו שיינקייט אַריבער איבערן תּהום פֿון אומקום און פֿאַרבלײַבט שוין מיט אים ביזן
הײַנטיקן טאָג.
אָט זאָגט ער שפּעטער, אַ סך שפּעטער, אין זײַן בוך פֿירקאַנטיקע אותיות און
מופֿתים (1967-1964);
מײַן דימענט איז טונקל. עס וווינען אין אים טאַטע-מאַמע,
ער פֿינקלט מיט זייערע טרערן, מיט זייערע ליידן.
ס'האָט ליבשאַפֿט ניט ליב אַז עס מאַכן איר ליפּן רעקלאַמע,
פֿאַרשלאָסן זאָל בלײַבן אין דימענט מײַן בלויער גן-עדן.

א

29

 
