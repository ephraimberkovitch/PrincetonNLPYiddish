 

אַלכּסנדר שפּיגלבלאַט / פֿון פֿידלרױז צו ווידערגעבוירענעם ווייטיק

כּמעט אַלע האָבן אָבער געהאַט אַ שײַכות צו דער אַלטער ייִדישקייט, צו חדר און ישיבֿה,
װאָס האָבן זיך ניט געלאָזט פֿאַרלײקענען, אַפֿילו אין דער בולטסטער נאָװאַטאָרישקײט.

סוצקעווער איז אָבער געקומען מיט אַן עקזאָטיק, װאָס קער זיך וינציק אָן מיט
דער אַלטער ייִדישקייט, ניט געקוקט אויף זײַן אייגענעם בכּבֿודיקן ייִָחוס, װאָס ער
דערמאָנט אים עד-היום מיט אַ ממש מיסטישער התפּעלות. כּידוע איז זײַן זיידע פֿון
מאַמעס צד געווען ר' שבתי פֿײַנבערג, מיכאַלישאָקער רבֿ און מחבר פֿון אַ רבנישן
ספֿר, אפיקי מגינים; און הייסן הייסט סוצקעווער נאָך זײַן עלטער-זיידע ר' אַבֿרהמל
איצעלעס, אַ גרויסער חבדישער חסיד; און דער עלטער-פֿעטער זײַנעד, ר' שלמה-מרדכי
ברודני, איז געווען רבֿ אין שטויבץ, פֿון װאַנען ס'האָט געשטאַמט אונדזער דריטער נשׂיא,
זלמן שזר.

סוצקעווערן איז אָבער ניט באַשערט געווען צו שוימען, וױ זײַנע זיידעס
די תּלמידי-חכמים, אין ים פֿון תּלמוד. ס'איז אים ניט אויסגעקומען צו קוועטשן
די באַנק אין חדר; דעם אַלף-בית האָט, דאַכט זיך, דער טאַטע זײַנער מיט אים
געלערנט אַזש אין סיביר. און שפּעטער איז זײַן חדר געווען די ווילנער ייִדישיסטישע
סקויטן-אָרגאַניזאַציע "בין", װוּ ער האָט געלערנט הילכות-װואַלד אין דער נאַטור גופֿא,
אין עקסקורסיעס און זומער-קאָלאָניעס. איז דאָס טאַקע, װײַזט אויס, געווען אין אַ
היפּשער מאָס דער מקור פֿון זײַן "װואַלדיקס", פֿון דער נאַטור בכלל אין זײַן פּאָעזיע.
און בײַ דער "בין" האָט ער אויך קענטיק גענומען דעם האָניק אויסצוקנעטן זײַן
פּאָעטישן אני מאמין אין יענע יאָרן, אונטער דער געבענטשטער השגחה פֿון אַזאַ
פּערזענלעכקייט ווי מאַקס װײַנרײַך.

אין זײַן אויסנעמיקן מאמר "סוצקעווערס פּאָעטישער אָנהייב", (יובֿל-בוך צום
פֿופֿציקסטן געבוירן-טאָג פֿון אַבֿרהם סוצקעווער, תּל-אביב 1963), שרײַבט מיכאל
אַסטור, װאָס איז מיט דעם אַן ערך זעכצן-יעריקן סוצקעווער געווען אין "איין רינג" פֿון
דער ווילנער סקויטן-אָרגאַניזאַציע:

"עס קען ניט זײַן קיין ספֿק... אַז סוצקעווערס אײַנגעבאָרענע פֿעיִקײט צו זען,
צו פֿילן, צו פֿאַרשטײן און איבערצוגעבן די נאַטור איז סטימולירט געװאָרן און
איז אױסגעװאַקסן אַ דאַנק די בינישע עקסקורסיעס... די "בין" האָט ניט געהאַט
קיין שום שטעלונג אין געזעלשאַפֿטלעכע פּראָבלעמען, אָבער איין זאַך איז בײַ איר
געווען קלאָר און קאָנסעקװענט: אַן אינטעגראַלער, אײַזן-פֿעסטער ייִדישיזם, אַ גװאַלדיקע
ליבשאַפֿט צו דער ייִדישער שפּראַך און דער גאַנצער ייִדישער קולטור-שאַפֿונג. אָט דאָס
האָט זי באַװויזן אײַנצוגעבן סוצקעווערן וי ס'באַדאַרף צו זײַן".

אָט דער װואַלדיקער אָנהײיב װאָלט בהכרח סוצקעווערן געפֿירט אויף דעם -- לאוו"
דווקא אױסגעטראָטענעם, נאָר אַװודאי אויסגעחלומטן וועג, צו די נעפּלדיקע הייכן פֿון
לירישן פֿאַרמעסט -- ווען ניט דאָס וועלט-ציטערניש, װאָס איז געשען דעם 22סטן יוני
1, מיט דער דײַטשישער אינװואַזיע, און דעם חורבן פֿון מיזרח-אײיראָפּעיִשן ייִדנטום.

אמת, די היימישע סבֿיבֿה האָט ניט באַלד דערקענט דעם חידוש, װאָס סוצקעווער
האָט געבראַכט מיט זײַן ליד, נאָר דאָס איז בדרך-הטבֿע דער גורל פֿון חידושים. ניט,
חלילה, מחמת אָפּגעשטאַנענקײט. מען האָט דווקא הנאה געהאַט דאָרטן פֿון לייזער
װאָלפֿס געניאַל-צעשױבערטע לידער, פֿון זייער גראָטעסק, און מ'האָט אויך מסתּמא
אַרױסגעפֿילט דעם ביטערן טעם, װאָס איז געלעגן טיפֿער, בײַם יאָדער פֿון זײַנע לידער.

161

 
