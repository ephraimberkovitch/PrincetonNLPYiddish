 

יאָני פֿײַן / דאָס מאָלערישע אויג

די "וועלט" אין וועלכער די צען ייִדן קומט אויס צו ראַנגלען זיך פֿאַרן לעבן איז
אויך זייער קלאָר, ניט געקוקט אויף דעם, װאָס זי איז געמאָלט אין שאַטירונגען פֿון
שװאַרץ און טונקל-גרוי. ס'איז די וועלט פֿון קאַנאַליזאַציע, פֿון קאַנאַלן, פֿאַרזשאַװוערטע
רערן, שימל, מײַז, אָפּפֿאַל און בלאָטע. שוין אין פֿריערדיקע לידער האָט סוצקעווער
אַנטװיקלט די טעמע פֿון לעבן "פֿאַרשאָטן". גענוג זיך צו דערמאָנען דאָס ליד "איך ליג
אין אַן אָרון" אָדער "ווי אַזױ", װווּ ער שרײַבט;

און ס'וועט זײַן דײַן זכּרון געגליכן

צו אַן אַלטער פֿאַרשאָטענער שטאָט.

און דײַן דרויסיקער בליק װעט דאָרט קריכן

וי אַ קראָט, וי אַ קראָט -- -- (דאָרט, זי 284)

אין געהײימשטאָט דערגרייכט דער נסיון פֿון אַ פֿאַרשאָטן לעבן און דער געראַנגל
פֿון דעם מענטשלעכן קראָט זיך אַרױסצוגראָבן -- צו דער העכסטער דראַמאַטישער
שפּאַנונג.

דאָס מאָלערישע אוג האָט סוצקעווערן געפֿירט אױף אַלע זײַנע װעגן, פֿון
סיביר און װאַלדיקס, ביז צו זײַנע הײַנטיקע דערגרייכונגען. עס איז אַ ניט-געזצטיקט
אויג, געטריבן פֿון אַ דראַנג אַלץ אַרײַנצונעמען, אײַנשליסנדיק דעם אייגענעם בליק. עס
אָנערקענט ניט דאָס אוממעגלעכע.

סוצקעווער האַלט אונדז אין איין איבערראַשן, ביז אים חושד צו זײַן, אַז אַלץ װאָס
קומט אַרױס פֿון זײַן פֿעדער און איבערראַשט אים ניט -- פֿאַרבראַקירט ער.

וי האָט ער געשריבן אין די עפּיטאַפֿן פֿון זײַן יוגנט --

פֿאַרגעס ניט צו לעבן אויף קידוש-השם.

 

מיט איציק מאַנגער, 1963

15

 
