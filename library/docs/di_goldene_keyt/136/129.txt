 

דוד-הירש ראָסקעס / אַבֿרהם סוצקעווערס וועלטלעכע װוּנדער-מעשיות

לעבן, אָבער ווען דאָנדעלע קערט זיך אום צו דער ציגעלניע, װוּ ער האָט אױסבאַהאַלטן
זײַן מאַמען, געפֿינט ער זי אַ טױטע, טאַקע אין איר אייגן בעט, װאָס מ'האָט אַהין
אַריבערגעשמוגלט פֿון געטאָ.

װאָס זשע געשעט מיט דער חופּה, נאָך דעם וי מ'האָט שוין אַריבערגעטראָטן די
לעצטע צײַטגרענעץ? ווען רויטל לױפֿט אַרײַן אינעם "ייחוסדיקן מײַערל אַנטקעגן באַרג",
כּדי זיך דאָרטן צו גרייטן צו דער חתונה, דערזעט זי בײַם טיש, "געבויגן איבער אַ שיסל
מיט הייסן באָרשט -- ניט קיין אַנדערן, וי דעם קיניג פֿון די גריבער: פֿראַנקענשטײן"
(143). זי אַנטלױפֿט אין דרויסן, װווּ דאָנדעלע װאַרט אויף איר מיט אָפֿענע אָרעמס.
דאָרטן, אױפֿן צױבערבאַרג, שטעלט מען טאַקע סוף-כּל-סוף די חופּה, בעת די שטערן
װאַרפֿן גאָלדן דרשה-געשאַנק פֿון הימל. צי קען מען גלייבן אין אַזאַ סוף? צי לעבט
זי טאַקע, אָט די כּלה, צי איז עס בלויז אַ שפּעט-זומערדיקע פּאָעטישע וויזיע פֿונעם
מחבר?

די צײַט געשפּאָלטן אין דרײַען איז אָן אַן ערך קאָמפּליצירטער וי בײַ אַנדערע
יידישע מעשׂה-דערציילערס. נחמן בראַסלאַװער, דער פּיאָניר פֿון דער ייִדישער מעשה,
האָט געזען אין דער צײַט אַ קאָסמישן, משיחישן װידעראַנאַנד, װאָס שפּיגלט זיך
אָפּ אין מענטשלעכע זוכענישן און פֿלאַטערנישן. אײַזיק-מאיר דיק, דער גלײביקסטער
פֿון אַלע משכּילים, האָט געזען אין דער צײַט דעם סימן פֿון אומפֿאַרמײַדלעכן היסטאָרישן
פּראָגרעס. י. ל. פּרץ װידער, האָט אײַנגעזען, אַז בלויז אַן אינפֿוזיע פֿון לעגענדאַרישער
צײַט קען אויסלייזן די גרויע, סקוטשנע כראָנאָלאָגיע פֿונעם מאַטעריעלן הײַנט. שלום-
עליכם האָט צוזאַמענגענומען די געציילטע מאָמענטן פֿון דערהייבונג אין אַ מענטשנס
טאָג -טעגלעכן לעבן און האָט דערפֿון געשאַפֿן אַן איראָנישן מיטאָס. דער נֹסתּר האָט,
לכל -הפּחות אין זײַן סימבאָליסטישן פּעריאָד, געגלייבט, אַז די צײַט קען אויסלייזן
דעם מענטש, װײַל זי דערלויבט אים צו זוכן אין זיך, און זיך אַלײן צו לײַטערן. אין
איציק מאַנגערס פּאַנכראָניסטישער צײַטסכעמע גיסן זיך צונויף דער לירישער הײַנט
מיטן פּורים-שפּילערישן אַמאָל. בײַ יצחק באַשעװיס איז די צײַט אַ שלאַכטפֿעלד, װוּ
עס ראַנגלען זיך אויף לעבן און טוט די אָנצאָליקע תּאוות פֿון הײַנט מיט די שטרענגע
לאַװון פֿון נעכטן. י. י. טרונק, װאָס האָט געשעפּט בלוז פֿון דער ייִדישער שפּראַך
און פֿון ייִדישן פֿאָלקלאָר, זעט די צײַט װי אַ מיטישן ציקל פֿון איײיביקן אומקער.
בײַ סוצקעווערן איז אָבער פֿאַראַן די דרײַיקע צײַט -- די פֿריִערדיקע, ווען פּאָעטן און
קוימען-קערערס האָבן פּאַניבראַטעװעט מיט די שטערן; די לאַנג-דױערנדיקע -- ווען
די פֿראַנקענשטײנס האָבן שפּאַצירט איבער דער ערד און האָבן צעשמעטערט די
צײַט גופֿא; און די איצטיקע, די זייגערצײַט, ווען דורך אַ שפּאַלט אין דער ווירקלעכקייט
רײַסט זיך אַרײַן דער שיינער און שרעקעוודיקער נעכטן.

סוצקעווערס מעשיות זענען "שווערע", װײַל ער האַלט כּסדר אָן די. שפּאַנונג
צווישן איטלעכן צײַטגערעם. ניט בלויז רופֿט ער אַרױס דאָס דערמאָרדטע קינד "מיט אַ
בלוטיקן הערינג אין מויל", װוי ער האָט עס באַשריבן אין זײַן "ליד וועגן אַ הערינג"
(1946), נאָר ער גיט אונדז, לעבן געבליבענע, פֿאַרזוכן "פֿונעם הערינג דעם זאַלץ".
אוב ער האָט אין גרינער אַקװאַריום געפּרוּווט אָנהאַלטן אַ דיאַלאָג מיט די טוטע,
האָבן זײַנע שפּעטערדיקע מעשיות אַ היפּוכדיקע כּוונה: איבערצושנײַדן דעם פֿלײץ פֿון
דער איצטיקער צײַט מיט דעם סם-המוותדיקן פֿלײץ פֿון דער חלפֿים-צײַט און מיטן

129

 

 
