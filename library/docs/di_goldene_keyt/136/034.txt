 

די גאָלדענע קייט

אַ פֿאַרשיכּורטער מיט דער שיינקייט פֿון לעבן, אַזאַ פֿאַרגלײבטער אין זיך און אין
מענטש!

אָט שרײַבט ער נאָך אין יאָר 1939 דאָס ממש נבֿיאישע ליד "מאָרגנקינד", און ער
זאָגט:

מאָרגנקינד, אויב ס'וועט דײַן חלום
ברענגען אונדזערע געשטאַלטן:
הענט, װאָס שטרעקן זיך צום שטאַרקן,
פּנימער פֿון געלע לאַטעס, --
װואַרג-דערװאַרג דעם האַלדז פֿון חלום
און פֿאַרשיט מיט אַשׁ די טרערן.
װוײַל דער גלויבן אונדזערער
האָט זיך אין אַ ראָב פֿאַרװאַנדלט.
(פּאָעטישע ווערק |, זי 221)

האָט אים דאָס פֿאָרױסגעפֿיל פֿון איבערווערטערדיקן גרויל מיט אַ מאָל אױפֿגעריסן
די אויגן און אים, דעם פֿאַרשפּילטן בעל-חלומות, געצװוּנגען צו האַלטן זי אָפֿן און זי
נישט צו פֿאַרמרוזשען אויף קיין איין רגע ? מעגלעך אַז ס'איז טאַקע אַזױ געשען. ער, דאָס
גן-עדן-ייִנגל, איז נישט געווען אין דער בחינה פֿון יענעם פֿאַרשפּילטן מיידעלע, דעם
אומוויסנדיקן, װאָס האָט אַ פֿאַרטראָגענע אין אירע הויריות, געקליבן בלימלעך אין פֿעלד
און נישט געשפּירט די מינדסטע אימה ווען דער נאַצי װאָס האָט זיך פֿאַר איר באַװיזן
האָט אויף איר אָנגעצילט די ביקס. סוצקעווער איז געווען דאָס וויסנדיקע קינד.

אָבער חלומען קאָן מען אויך האַלטנדיק די אויגן אָפֿן. מען מוז אפֿשר חלומען,
כּדי נישט אומצוקומען איידער מען קומט אום, כּדי זיך צו ראַטעװען פֿון דעם געפֿיל
פֿון טאָטאַלער אָפּהענטיקײט. עס קומט אויס וי אין אַ טייל פֿון זײַנע פֿאַר-געטאָלידער
װאָלט דער אומרויקער פּאָעט זיך ייִנגליש געקלאַפּט מיט די פֿױסטן אין דער ברוסט,
כּדי אַרױפֿצושרױפֿן און דערשפּירן די גבֿורהדיקע כּוחות פֿונעם קינסטלער אין זיך. און
ער דערשפּירט זיי טאַקע. מיט זייער הילף האַלט ער אויף זײַן בטחון, היט ער אָפּ די
מענטשלעכקייט און שפּאַרט אונטער דעם מוט פֿון זײַנע ברידער; אָבער וי מאַכטיק
זענען אַזעלכע רוחניותדיקע כּוחות אַנטקעגן דער "פֿינאַלער לייזונג" פֿון דער ייִדך
פֿראַגע ?

די דײַטשן פֿאַרנעמען ווילנע און סוצקעווער װערט פֿאַרשפּאַרט אין ווילנער
געטאָ. די אומגליקן לאָזן נישט לאַנג װאַרטן אויף זיך. אַ צעשמעטערנדיקע פֿױסט
לאָזט זיך אַראָפּ איבער זײַן קאָפּ. אַ פּריטשמעליענדיקער שאָק. די דײַטשן דערמאָרדן
די מאַמע זײַנע, און דערנאָך קומט אום דאָס ערשטע קינד זײַנס, אַ ייַנגעלע. סוצקעווער
פֿאַרלירט דעם לעצטן אָנשפּאַר פֿון זײַן ייִנגלהיים און פֿון זײַן צוקונפֿט.

דאָס טאָפּעלע אַבֿלות פֿון האָבן פֿאַרלױרן די מאַמען און דאָס קינד -- דעם
אייגענעם אָנהייב און דעם אייגענעם המשך -- ברענגען סוצקעווערן ממש צו דער
גרענעץ פֿון שגעון, פֿון אַן אַטאַװיסטישער רעגרעסיווער דעפּרעסיע. ווילדע הונגער-
יסורים פֿון ליבשאַפֿט צו דעם פֿאַרלױרענעם דערוועקן אין אים דעם פֿאַרלאַנג דאָס

34

 
