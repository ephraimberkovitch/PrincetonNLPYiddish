 

די גאָלדענע קייט

אין אַן אַנדער ליד, אויך אַ הױכפּונקט פֿון סוצקעווערס מוזיקאַליטעט, געפֿינען
מיר דעם דאָזיקן שמייכל, הגם אין אַ מילדערער פֿאָרעם, אויסגעדריקט אין אַ רעפֿרען,
װוּ מע פֿילט ניט בלויז דעם מוזיקאַלישן גלעט, נײַערט אויך אַ הבֿטחה פֿאַר אייביקער
פֿרישקײט און חיותדיקייט:

און בלויז די קינדהייט ווערט ניט עלטער.(זי 149)

דער האָפֿערדיקער צװזאָג אין ליד וויל אָבער דערװײַזן פּונקט דעם היפּוך:
דעם װאַקסנדיקן מהלך צווישן דער תּמיד פֿרישער קינדהייט און דעם מענטש אויף
זײַן לעבנסוועג, װאָס לאָזט זיך קיין מאָל ניט אָפּשטעלן. די קינדהייט ווערט טאַקע
ניט עלטער, אָבער איר "ברודער" די יוגנט, װאָס קומט נאָך דער קינדהײט, איז
שוין "צעטראָטן/ װי רויטע װײַנטרױבן אין קעלטער"; איר מלך איז שוין אַלט און
זײַן מלכות פֿאַלט זיך פֿונאַנדער, און "די שנייען אירע און פֿיאַלקעס/ באַקומסטו ניט
פֿאַר אַלע געלטער".

באַטאָנט ווערן אין רעפֿרען דווקא די ווערטער "און בלויז", װאָס דאַרפֿן אָפּטײלן
די קינדהייט פֿונעם לעבן בכלל. דערבײַ כאַפּט מען זיך אויך, אַז דער זאָג גופֿא "די
קינדהייט ווערט ניט עלטער" איז אַ טאַוטאָלאָגיע און אַן אַבסורד (װאָרעם וועדליק
איר דעפֿיניציע, קאָן זיך די קינדהייט ניט עלטערן; בלויז דער מענטש עלטערט זיך).
אָט די טאַוטאָלאָגיע, אַ פֿאַרבאָרגענע הינטער אַ צאַרטן מוזיקאַלישן שלייער, גיט דער
שורה אַ טראַגישן באַטײַט. און דאָס גאַנצע טרייסטנדיקע ליד באַקומט זיך בעצם וי אַן
אינסטרומענט, דורך וועלכן דער פּאָעט אַנטפּלעקט די האַרבסטע אמתן.

ו

די טאָפּלקײט פֿון צאַרטקײט און האַרבקײט אַנטפּלעקט זיך אויך אויף אַ טשיקאַװוען
אופֿן אין די לידער אין וועלכע עס רעדט זיך וועגן באַגעגענישן מיט טויטע, אָדער וי
דער דיכטער זאָגט -- "װאָס מענטשן רופֿן: טויטע" (זי 245). זי באַװעגן זיך פֿרײַ
אין סוצקעווערס גאַנצער יצירה. זיי דרינגען אויך אַרײַן אין אַ סך פֿון די לידער פֿון
טאָגבוך, אין כּמעט אַ העלפֿט זייערער. זיי זענען טאָג-טעגלעך אין דער מחיצה פֿונעם
דיכטער. זיי שמועסן מיט אים און מישן זיך אַרײַן ניט בלױז אין זײַנע חלומות,
נאָר טאַקע אין אַלץ װאָס ער טוט. זײַן פֿולע שותּפֿותדיקײט מיט די מתים דריקט
ער אויס אין אַ ליד, דורכן טונקען מיט זיי ברויט און זאַלץ, און דורך באַגעגענען זיך מיט
זיי, שוין נאָך דעם װוי עס "האָגלט איבער זי אַ גרודע נאָך אַ גרודע" (זי 207), און דער
עיקר דורך שאַפֿן פֿאַר זייערט וועגן און אין זייער נאָמען די יצירה זײַנע: "איך זאָל
פּרעפּלען/ משונהדיקע זילבן פֿאַר די מענטשן פֿון דער שװוײַגעניש". און דאָס אַלץ רופֿט
דער דיכטער "די באַלאַדע פֿון מײַן לעבן". אָט די אינטימקייט מיט די מתים שאַפֿט
טאַקע אַ מין באַלאַדישע אַטמאָספֿער אין די לידער וועגן אַנטפּלעקונגען אין חלום, וועגן
זעונגען װאַכערהײט, וועגן באַגעגענישן און שפּאַצירן אױפֿן גרענעץ פֿון לעבן און טויט,
און אַפֿילו װײַטער פֿון טויט. די דאָזיקע אַטמאָספֿער ווערט, פֿאַרשטײט זיך, געשאַפֿן
מיט דער הילף פֿונעם גאַנצן סטיליסטישן קלאַפּער-געצײַג, דורך קלאַנג און ריטעם,

8

 
