 

דן מירון / דער קינסטלער מיט דער מאַסקע פֿון טאָגבוך

אַ רעפֿרען פֿון אַ מאַדריגאַל, אָדער אַ סענטימענטאַל ליד וועגן אַ יוגנט-ליבע אין מיטן
פֿון דער נאַטור, צי װוי אַ געטריקנטע בלום אין אַ בוך. אין תּוך דערמאָנט די שורה
אָבער אַ גרויל, זי לאָזט וויסן, אַז צווישן דער יוגנטצײַט פֿון אַדרעסאַט און אַדרעסאַנט,
און זייער איצטיקן קיום, געפֿינט זיך ניט בלויז דער מרחק צווישן ווילנע און ישׂראל,
נאָר אויך דער חורבן. אויף אַזאַ אופֿן קומט די דאָזיקע שורה צום סוף פֿון איטלעכער
סטראָפֿע כּלומרשט װאָרענען דעם פּאָעט, ער זאָל ניט פֿאַרגעסן און ניט מוחל זײַן -- ניט
דער וועלט און ניט דעם באַשאַפֿער. גאָר בולט איז די דאָזיקע פֿונקציע פֿון דער
שורה אין דער לעצטער סטראָפֿע, װאָס איז כּאילו אײַנגעהילט אין אַ סענטימענטאַלער
צאַרטקײט:

איך װעל זיך מיטן גרעזל פֿון דער הײימשטאָט ניט צעשיידן,
מײַן אויסגעבענקטע גוטע ערד װועט מאַכן אָרט פֿאַר ביידן.
און יעמאָלט װועל איך ברענגען אַ מתּנה פֿאַרן האַר:

דאָס גרעזל פֿון פּאָנאַר.

די סטראָפֿע איז אַ קלאַסישע דוגמא פֿון באַניצן מוזיקאַלישע צאַרטקײט און
מילדקייט, אַפֿילו מתיקות (די געשטאַלט פֿונעם ראָמאַנטישן געליבטן אויף די עלטערע
יאָרן, װאָס וויל זיך ניט צעשיידן מיטן גרעזל, װאָס די געליבטע האָט אים אַרײַנגעשיקט,
און ער יל עס מיטנעמען מיט זיך אין קבֿר), כּדי צו דערגרייכן מאַקסימאַלע
עפֿעקטיוקײט בײַם אַרױסברענגען, אָן קיין שום אילוזיעס, איף אַ בולטן אפֿן,
אַ רעאַליטעט װאָס מע טאָר זי ניט אויסמעקן. דער דיכטער פֿאַרזיסט די קלאַנגען
און דערלאַנגט דעם "האַר" דאָס גרעזל פֿון פּאָנאַר, אַן עדות װי עס זעט אױיס די
וועלט װאָס ער האָט באַשאַפֿן.

אין דעם גאַנצן ציקל, אויך אין די לידער װאָס האָבן ניט דירעקט צי אומדירעקט
אַ שײַכות צום חורבן, געפֿינען מיר אַזעלכע צירופֿים פֿון צויבער און ביטערער װאָר,
צאַרטקײט און האַרטקײט, וויזיע און רעאַליזם. די פּאָעזיע גופֿא פּרוּווט זיך כּאילו
אױסבאַלאַנסירן צװוישן אמת און ויזיע. פֿון איין זײַט פֿילט זי דעם כּוח אירן
איבערצובלײַבן נאָכן חורבן און אָנהײיבן פֿון דאָס נײַ מעשׂה-בראשית, באַשאַפֿן לעבן;
פֿון אַ צווייטער זײַט, האָט זי קיין שום אילוזיעס ניט װאָס שייך אירע גרענעצן.
די פּאָעזיע פֿרעגט ניט בלויז "ווער װועט אויסלייזן דעם דיכטער", נײַערט אויך ווער וועט
עֶרבֿ זײַן, אַז עס װעט זיך געפֿינען אַן אָפֿן אוער פֿאַר דעם אויסלייזנדיקן װאָרט,
דעמאָלט ווען עס װועט אַרױסגעזאָגט ווערן ("ווער װעט בלײַבן, װאָס ועט בלײַבן ?",
זי 134). און זי טענהט, די פּאָעזיע, אין איינס פֿון די װוּנדערלעכסטע לידער אין ציקל,
אַז תּמיד װעט בלײַבן דער "טראַף", דאָס מאַגישע פּאָעטישע װאָרט, װאָס איז מסוגל
צו באַנײַען מעשׂה-בראשית, דעם גאַנצן באַשאַף. פֿון דעסטוועגן ווייסט זי, די פּאָעזיע,
אַז ווען אָט דער טראַף װעט זיך באַנײַען, אין דער געשטאַלט פֿון דער "פֿידלרױז"
(דער נאָמען פֿון סוצקעווערס אַ ליד און שפּעטער פֿון אַ בוך) וועלן אים פֿאַרשטײן
בסך-הכּל "זיבן גראָזן פֿון די גראָזן". אויף אַזאַ אופֿן נעמט דער דיכטער אַרײַן אין
זײַנע סאַמע מאַגישסטע און צאַרטסטע שורות דעם ביטערן שמײיכל און דעם נסיון
פֿון דער ווירקלעכקייט.

67

 
