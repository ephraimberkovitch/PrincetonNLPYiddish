 

די גאָלדענע קייט

חלום וי אַ פֿרעסטל אויף אַ שויב". און אין דעם ליד "אימפּראָװויזאַציע" לייענען מיר:
"זקנים זענען פֿאַרגרימירטע קינדער / און די אַלטע שטאַרבן יונגערהייט".

און אפֿשר איז פּאָעזיע טאַקע דאָס סובלימירטע אָפֿנאױגיקע געזאַנג פֿון קינדהייט
און יוגנט, און פּראָזע איז די טרוקענע סגי-נהוריקע עבֿרי פֿון אַלט און קאַלט?..
סוצקעווער האָט אין זײַן שאַפֿן זיך עטלעכע מאָל פֿאַרמאָסטן צו שרײַבן פּראָוע -- אין
גרינער אַקװאַריום, דאָרטן װוּ עס נעכטיקן די שטערן, די נבֿואה פֿון שװאַרצאַפּלען.
אָבער באַקומען האָט זיך אַ לוטערע מאָדערנע פּאָעזיע, אָדער פּאָעטישע פּראָזע, צי
בכלל עפּעס אַ נײַער זשאַנער, װאָס ס'איז גאָרנישט פֿאַראַן קיין נאָמען פֿאַר אים.

איך זע די לעגענדע פֿון סוצקעווערס לעבן זיך אַדורכציען וי אַן עליפּסע דורך צוויי
געאָגראַפֿיש-פֿאַרשײדענע און עמאָציאָנעל מיט אַנאַנד פֿאַרבונדענע ברענפּונקטן. איינער
פֿון די ברענפּונקטן געפֿינט זיך אין װײַטן, װײַסן סיביר, און האָט אַ שײַכות צו זײַנע
קינדער-יאָרן און צו זײַן טאַטן. אָט זע איך סוצקעווערן אין יענע װײַטן פֿון צײַט און שטח,
אין סיבירער כוטער װאָס בײַם טײַך אירטיש. איך זע אים וי אַ זיבן-יאָריק ייִנגל. אין
דרויסן הויערט אַן אײַזיקער, פֿראָסטיק-קאַלטער אָװנט. אָבער אינעװייניק איז אידיליש
װאַרעם -- און סקוטשנע.

װײַס וי די לבֿנה איז דער טאַטע,
שטילקייט פֿונעם שניי -- אויף זײַנע הענט.
ער צעשנײַדט דאָס שװאַרצע ברויט מיט בלאַנקן
רחמימדיקן מעסער. ס'פּנים בלויט.
און מיט נײַ צעשניטענע געדאַנקען
טונק איך אינעם זאַלץ דעם טאַטנס ברויט.
("סיביר", פּאָעטישע ווערק |, זי 9)

דער טאַטע נעמט אַראָפּ דאָס פֿידעלע פֿון דער װאַנט און שפּילט אויס ר' לױ
יצחקס אַ ניגון. דאָס פֿאַרחלומטע, אײַנגעהאָרכטע ייִנגל וויקלט זיך צווישן טאַטנס
פֿיס. און "דורך אַן אײַזיק אָנגעפּעלצטן שײַבל / שמעקט אַ װאָלף צום פֿלײש פֿון
דער מוזיק". און פּלוצעם פֿאַלט דער טאַטע אַװעק אַ דערשלאָגענער פֿון אַ האַרצאַטאַק.
דעם טאַטנס ברויט פֿונעם ליד פֿאַרגראַמט זיך אין לעבן מיטן טאַטנס טױט. אָט
לױפֿט דאָס ייִנגעלע נאָך דעם שליטן מיטן טאַטנס אָרון, אָט איז דאָס אָפֿענע קבֿר,
ווו דאָס יינגעלע האָט דאָרטן "אַרײַנפֿאַלן געװאָלט".

דער צווייטער ברענפּונקט דורך וועלכן די עליפּסע פֿון סוצקעווערס לעבן ציט
אַדורך, געפֿינט זיך אין ווילנע, און האָט אַ שײַכות צו זײַן יוגנט און צו דער מאַמען זײַנער.
סיביר געהערט שוין צו דער וועלט פֿון זכרונות. די מאַמע האָט אים אױיסגעשטריקט אַ
בלויען סוועטער אויף חנוכּה, װאָס נעמט אים אַרום מיט מאַמע-ליבשאַפֿט. דער סוועטער
ווערט בײַ אים צוגעגנבֿעט און אָט באַװײַזט ער זיך ווידער -- אױף אַ פּאָרטרעט. די
מאַמע פֿאַלט אַ געלעכערטע פֿון אַ דײַטשער קויל אין ווילנער געטאָ.

28

 
