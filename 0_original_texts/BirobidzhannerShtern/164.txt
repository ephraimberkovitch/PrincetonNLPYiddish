
                        
  &nbsp; האַיאָר, צוליב באַגרענעצונגען אַרויסגערופֿענע מיט דער מגיפֿה פֿונעם קאָראָנע־ווירוס, קאָנען ניט די ישֹראלים מקבל־פּנים זײַן אורחים אין זייערע סוכּות. עס בלײַבט נאָר דער אַלטער מינהג פֿון אושפּיזין, וועדליק וועלכן עס ווערן אין דער סוכּה סימבאָליש אײַנגעלאַדן, בײַטנדיק איינער דעם צווייטן אַ טאָג נאָך אַ טאָג, די תּנ’’ך־פּערסאָנאַזשן: אבֿרהם, יצחק, יעקבֿ, יוסף, משה, אהרן און דוד. דאָס זײַנען די טראַדיציאָנעלע “אושפּיזין” – “אורחים” אויף לשון־תּרגום. די ישֹראלדיקע נאַציאָנאַלע אינסטאַנץ פֿאַר ייִדיש האָט ערבֿ דעם יום־טובֿ פֿאָרגעלייגט די ליבהאָבער פֿון דער ייִדישער שפּראַך און ליטעראַטור צוגעבן צו זיי אויך דעם אומגעבראַכטן דורך סטאַלינישע קאַטן ייִדישן סאָוועטישן דיכטער פּרץ מאַרקיש (1952 – 1895), לייענענדיק זײַנע ווערק אויף ייִדיש און אין העברעיִשע איבערזעצונגען. דאָס איז אַ המשך פֿון דער פּראַגראַם “מועדון ייִדיש מהבית” (“ייִדיש־קלוב אין דער היים”), וועלכע די נאַציאָנאַלע אינסטאַנץ פֿאַר ייִדיש האָט אײַנגעפֿירט זינט דעם אָנהייב פֿון דער מגיפֿה, ווען עפֿנטלעכע קולטור־אונטערנעמונגען זײַנען פֿאַרווערט געוואָרן. 
 
   וו  . אַראָנאָוו   
                