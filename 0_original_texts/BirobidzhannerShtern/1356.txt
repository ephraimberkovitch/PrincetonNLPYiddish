
                      יד ושם וועט זוכן אין רוסלאנד די דאָקומענטן וועגן דעם חורבן כדי געפינען און פארהיטן פאר דער געשיכטע די אומבאוווּסטע נעמען און גורלות פון די מענטשן, וועלכע זײַנען אומגעקומען פון די הענט פון די נאציס און זייערע מיטהעלפערס  
   
 אזא מעגלעכקײַט האָבן די ספּעציאליסטן באקומען אדאנק דעם רוסלענדיש-ישראלדיקן מעמאָראנדום וועגן דעם קעגנזײַטיקן פארשטענדעניש. דעם מעמאָראנדום האָט מען דאָ ניט לאנג אונטערגעשריבן אין אָנוועזנהײַט פון די הויפּטן פון ארכיוו-דיסנטן פון ביידע לענדער. 
 ”די הסכמה דערלויבט אונדז ווידער ארבעטן אין רוסלאנד נאָך א לאנגן איבערײַס“, — האָט געזאָגט דער דירעקטאָר פונעם ארכיוו-דעפּארטאמענט פון יד ושם חיים גערטנער. ער האָט דערקלערט, אז די הסכמה וועט דערלויבן די ישראלדיקע געלערנטע צוזאמען מיט זייערע קאָלעגן אין רוסלאנד ”צו אידענטיפיצירן די אומבאוווּסטע ארכיוו-מאטעריאלן וועגן דעם חורבן“. 
 ”מיר האָפן, אז דער פּראָיעקט וועט העלפן צו געפינען די נעמען פון 3,1 מיליאָן קרבנות פונעם חורבן, וועלכע האָבן געוווינט דערעיקרשט אין מיזרח-אייראָפּע. ביז הײַנטיקן טאָג האָבן מיר נישט קיין אינפאָרמאציע וועגן זיי“, — האָט געזאָגט גארטנער. 
 די אָנגאבן-באזע פון יד ושם שליסט אײַן די ידיות וועגן העכער ווי 5,4 מיליאָן חורבן-קרבנות און ווערט ווײַטער דערגאנצט. 
                