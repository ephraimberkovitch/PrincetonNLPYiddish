
                     &nbsp;&nbsp;&nbsp;&nbsp;&nbsp;&nbsp;&nbsp; אינעם תּל־אָבֿיבֿער הויז פֿון ייִדישע שרײַבער און זשורנאַליסטן ״בית־לייוויק״ פֿאָרגעקומען אַ &nbsp;פּרעזענטאַציע פֿון אַ נײַ בוך. דאָס מאָל אַיז דאָס געווען אַ זאַמלונג דערציילונגען פֿון אַ העברעיִשן שרײַבער אתּגר קרתּ ״שטערונג אויפֿן ראַנד פֿון דער גאַלאַקסיע״ (״תּקלה בקצה הגלקסיה״), וואָס איז נאָר וואָס דערשינען אין ״ה.לייוויק־פֿאַרלאַג״ אין איבערזעצונג אויף ייִדיש פֿון שלמה לערמאַן און דניאל גלאי.   
 אתּגר קרתּ (געב. אין 1967) איז איינער פֿון די פּאָפּולערסטע הײַנטצײַטיקע ישׂראלדיקע פּראָזאַיִקער, וועלכער איז באַקאַנט אויך אויסער די גרענעצן פֿון דער ייִדישער מלוכה. זײַנע ביכער זײַנען דערשינען אין איבערזעצונגען אין אַ ריי אויסלענדישע שפּראַכן, בתוכם רוסיש (ביז איצט אויף רוסיש זײַנען דערשינען 5 אתּגר קרתּס ביכער). 
 דער ספּעציפֿישער שפּראַך־סטיל אתּגר קרתּס פּראָזע, וועלכער באַשטייט צווישן אַנדערס אין אַ ברייט אויסנוצן דעם הײַנטצײַטיקן העברעיִשן סלענג, אײַנגעשלאָסן ייִדישע ווערטער און קאַלקעס פֿון ייִדיש, וועלכע ווערן אין אים געברויכט, האָט משפּיע געווען אויף אַ גאַנצן דור יונגע העברעיִשע פּראָזאַיִקער. אתּגר קרתּ אַליין האָט אונטערגעשטראָכן אין זײַן רעדע אויף דער פּרעזענטאַציע אין ״בית־לייוויק״ אָט די פֿאַרבינדונג פֿונעם הײַנטצײַטיקן העברעיִשן סלענג און בכלל הײַנטצײַטיקן עבֿריתּ מיט ייִדיש. ״טראָץ די פֿילצאָליקע הספּדים נאָך ייִדיש, איז עס ביז איצט לעבעדיק און מונטער. אָן ייִדיש וואָלטן בײַ אונדז ( העברעיִש־רעדנער ) ניט געווען קיין גאַטקעס, גרעפּסים, פֿרײַערים ,נודניקים און מאַכערים, שוין אָפּגערעדט וועגן געוואַלד־קאַמפּיין, – האָט ער געזאָגט. 
 צוליב דעם האָבן זײַנע דערציילונגען זיך ממש געבעטן איבעגעזעצט צו ווערן אין ייִדיש. צום ערשטן מאָל האָבן אתּגר קרתּס דרײַ דערציילונגען זיך באַוויזן אויף ייִדיש אין וועלוול טשערנינס איבערזעצונג אויף די שפּאַלטן פֿון ״ירושלימער אַלמאַנאַך״ אין 2008. איצט האָבן די ייִדיש־ליבהאָבער באַקומען אַ גאַנץ בוך אתּגר קרתּס דערציילונגען אויף מאַמע־לשון. 
   וו.פּיריאַטינסקי   
                