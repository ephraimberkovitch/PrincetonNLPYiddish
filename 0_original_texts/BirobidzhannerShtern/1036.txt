
                        
 ווי האָבן די וויסטע שֹונאים 
 אָפֿן אים געקוקט אין פּנים, 
 קאַלט געצילט און אויסגעשאָסן, 
 מיט אַ קויל זײַן מויל פֿאַרשלאָסן!.. 
 כ׳ווייס ניט. 
 כ׳ווייס, אַז אַ פֿאַררעטער — 
 פֿוילן וועט ער פֿרי׳ר צי שפּעטער... 
 אָבער קוויטקאָ, 
 קוויטקאָ לייב — 
 בלײַבן לעבן וועט, איך גלייב! 
  ***  
 חכמה נעם בײַ גרײַזע זקנים, 
 ריינקייט — בײַ די קינדער קליינע, 
 שמעלץ און מיש עס אויס אין איינעם — 
 איז דאָס קוויטקאָ. 
  ***  
 צאַרטקייט באָרג בײַ גוטע מאַמעס, 
 האַרטקייט — בײַ די דעמבנשטאַמען, 
 שמעלץ און מיש עס אויס צוזאַמען — 
 איז דאָס קוויטקאָ. 
  ***  
 שעפּ די ערד, וואָס טוט אונדז נערן, 
 שעפּ פֿון הימל קוישל שטערן, — 
 וועל איך זאָגן, וועל איך שווערן: 
 דאָס איז קוויטקאָ, 
 קוויטקאָ לייב, 
 וואָס וועט בלײַבן לעבן, 
 כ׳גלייב! 


 
  יוסף קערלער                  