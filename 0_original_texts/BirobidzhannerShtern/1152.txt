
 אײַער צײַטונג איז אָן אַ גוזמא לעגענדאַריש. די געשיכטע פֿון “ביראָבידזשאַנער שטערן” איז אומאָפּטיילבאַר פֿון דער געשיכטע פֿון דער ייִדישער אויטאָנאָמער געגענט — דער ערשטער ייִדישער טעריטאָריאַלער אויטאָנאָמיע אין דער וועלט — פֿון דער געשיכטע פֿון די סאָוועטישע און איצט — רוסלענדישע ייִדן. 
 דאָס ייִדישע פֿאָלק האָבן תּמיד פֿאַראייניקט אין אַן איינס ניט בלויז זײַן רעליגיע און קולטור, נאָר אויך זײַן לשון. אין דעם זין איז אײַער צײַטונג ניט בלויז איינער פֿון די וויכטיקסטע סימבאָלן פֿון דער ייִדישער אויטאָנאָמער געגנט, נאָר אויך איינער פֿון אירע יסודות. ייִדיש האָט אַן אָפֿיציעלן סטאַטוס אין אײַער רעגיאָן, און “ביראָבידזשאַנער שטערן” העלפֿט עס אָפּצוהיטן אין ביראָבידזשאַן, אויפֿן ווײַטן מיזרח, אין רוסלאַנד. 
 אַ סך אָפּשטאַמיקע פֿון ביראָבידזשאַן, וועלכע וווינען איצט אין אַנדערע רעגיאָנען פֿון דער רוסלענדישער פֿעדעראַציע, אין ישׂראל, פֿשאַ, אין אַנדערע לענדער פֿון דער וועלט, דערמאָנען זיך, ווי פֿריִער, מיט וואַרעמקייט און בענקשאַפֿט וועגן זייער געבורטסשטאָט. און זייערע דערינערונגען זײַנען אוודאי פֿאַרבונדן מיט אײַער צײַטונג, וועלכע זיי קאָנען הײַנט לייענען אין אינטערנעץ אין אַ באַליביקן פּונקט פֿון דער פּלאַנעטע. 
 דער רוסלענדישער ייִדישער קאָנגרעס ווינטשט אײַער צײַטונג אָפּצוהיטן איר אוניקאַלקייט און שוין אין גיכן ברייט אָפּצומערקן איר 100־יאָריקן יוביליי און אויך שפּעטערדיקע יובילייען. מיר ווינטשן אײַך נײַע שעפֿערישע אַנטדעקונגען, זשורנאַליסטישע דערפֿאָלגן און איבערגעגעבענע לייענער איבער דער גאָרער וועלט. מזל טובֿ! 
 מיט אַכטונג, 
 די עקזעקוטיווע דירעקטאָרין פֿון דעם רוסלענדישן ייִדישן קאָנגרעס אַ.וו. באָקשיצקאַיאַ 
 