
                      &nbsp;  
  מע קאָן אויסלערנען די ייִדישע גראַמאַטיק און האָבן אַ רײַכן ייִדישן ווערטער־אוצר, און פֿאָרט וועט בלײַבן עפּעס, וואָס דערמעגלעכט ניט טענהן, אַז אײַער ייִדיש איז “פּערפֿעקט”.  
     דאָס איז דער ריכטיקער “ניגון”, די “זינגנדיקע” אינטאָנאַציע פֿון נאַטירלעכע ייִדישע רייד, באַזונדערס אין אייניקע לאָקאַלע וואַריאַציעס פֿונעם ייִדישן לשון. דער דאָזיקער טעמע איז געווידמעט אַ נײַע זום־לעקציע, וועלכע וועט פֿאָרקומען דעם 22טן פֿעברואַר אין די ראַמען פֿונעם פּראָיעקט “אַן אָפּגע’זומ’דערט ווינקעלע”, וואָס איז אײַנגעפֿירט געוואָרן דורך דער ישֹראלדיקער נאַציאָנאַלער אינסטאַנץ פֿאר ייִדישער קולטור.&nbsp; אינעם פּעריאָד פֿון דער פּאַנדעמיע פֿונעם קאָראָנאַ־ווירוס און פֿאַרבונדענע מיט איר באַגרענעצונגען אויף עפֿנטלעכע אונטערנעמונגען. 
 ס’איז ניט צופֿעליק, אַז ס׳וועט די לעקציע פֿאָרלייענען דווקא אַ קאָמפּאָזיטאָר, וואָס איז דערצו נאָך אַ ייִדישער שריפֿטשטעלער.  דאָס איז דניאל גלאי, וועלכער שטייט במשך פֿון די לעצטע יאָרן בראָש פֿונעם תּל־אָבֿיבֿער לייוויק־הויז. ער האָט אָנגערופֿן זײַן לעקציע “ייִדיש זינגט זיך”. זי וועט גיין איינצײַטיק אויף צוויי שפּראַכן: אויף ייִדיש און אויך אויף העברעיִש, כּדי דערמעגלעכן אָנטיילצונעמען אין איר יענע, וואָס באַהערשן דערווײַל ייִדיש נאָך שוואַכלעך, נאָר זיי שטרעבן קומען אַמאָל צו “פּערפֿעקטקייט”. 
 
  וו. אַראָנאָוו  
                