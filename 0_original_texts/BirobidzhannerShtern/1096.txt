
                     אינעם תּל־אָבֿיבֿער “ה.לייוויק פֿאַרלאַג” איז דערשינען אַ צוויי־שפּראַכיקע (ייִדישער אָריגינאַל מיט העברעיִשער איבערזעצונג) זאַמלונג פֿון דוד אומרוס דערציילונגען. 
    
 דוד אומרו איז געבוירן געוואָרן אין 0191 אין קאָוונע. אין דער דאָזיקער שטאָט האָט ער באַוויזן אַרויסגעבן צוויי זאַמלונגען פֿון דערציילונגען – “זשאַווער” (7391) און “דערנער” (9391). ווען ליטע איז אײַנגעשלאָסן געוואָרן אינעם באַשטאַנד פֿונעם ראַטנפֿאַרבאַנד, האָט דוד אומרו, וועלכער איז געווען לויט זײַנע אידעאָלאַגישע איבערצײַגונגען אַ קאָמוניסט, רעדאַגירט די צײַטונג “ווילנער אמת” און פֿאַרנומען דעם פּאָסטן פֿון דירעקטאָר פֿונעם ווילנער ייִדישן מלוכה־טעאַטער. ער איז דערמאָרדעט געוואָרן אין יולי 1491 דורך געסטאַפּאָ־לײַט. 
 דאָס נײַע בוך איז באַצייכנט דורך די אַרויסגעבער ווי דער “צווייטער באַנד” פֿון דוד אומרוס דערציילונגען. די זאַך איז אין דעם, אַז אין 8102 האָט “ה.לייוויק פֿאַרלאַג” אַרויסגעלאָזט אַ זאַמלונג דוד אומרוס דערציילונגען אויף ייִדיש בלויז. אין איר זײַנען אַרײַן זײַנע ווערק, וואָס זײַנען ניט אײַנגעשלאָסן געווען אין די צוויי ביכער, וואָס דער שרײַבער האָט אַרויסגעגעבן בײַ זײַן לעבן, און האָבן זיך אָפּגעהיט נאָר אין כתבֿ־ידן אָדער אין זשורנאַלן־פּובליקאַציעס. ווי ס’איז שוין אויבן געזאָגט געוואָרן, איז זײַן נײַע זאַמלונג דערציילונגען (אָדער “דער צווייטער באַנד”) אַ צוויי־שפּראַכיקע. זי אַנטהאַלט העברעיִשע איבעזעצונגען פֿון דוד אומרוס ווערק, אויסגעפֿילטע דורך שלמה לערמאַן. 
 “ה.לייוויק פֿאַרלאַג” האָט אָפֿיציעל געמאָלדן, אַז ער פּלאַנירט אַרויסצוגעבן אויך אַ דריטן באַנד פֿון דוד אומרוס ווערק. אין אים דאַרפֿן אַרײַנגיין באַנאַנד מיט נאָך ניט פֿאַרעפֿנטלעכטע דערציילונגען פֿון דעם דאָזיקן אומגעקומען אינעם חורבן שרײַבער אויך זײַנע פֿאַרצייכענונגען, טעאַטראַלע באַאַרבעטונגען און אַ טייל פֿון זײַנע אַרטיקלען. 


 
 וו. אַראָנאָוו                 