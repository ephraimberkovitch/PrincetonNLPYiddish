
 
 דעם 30טן מײַ (גענוי אינעם געבורטסטאָג פֿונעם באַרימטן ייִדישן דיכטער) איז פֿאָרגעקומען אַ מאַסשטאַביקע פֿײַערלעכע אינטערנאַציאָלע זום־אונטערנעמונג לכּבֿוד דעם 120טן געבורטסטאָג פֿון איציק מאַנגערן. 
 זי איז אָרגאַניזירט געוואָרן בשותּפֿות דורך אַ ריי ייִדישיסטישע אָרגאַניזאַציעס פֿון פֿאַרשיידענע לענדער: דער ייִדישער קולטור־קאָנגרעס (איקוף), «ייִדיש־ליגע», «יונג־ייִדיש» אא. עס זײַנען אין אירע ראַמען אַרויסגעטראָטן דער אַקטיאָר מײַק בורשטיין, די זינגערן רות לעווין, דער סטענדאַפּיסט מענדי כּהנא, די דיכטערין גיטל שעכטער־ווישוואַנאַט, די ליטעראַטור־פֿאָרשערין דאָקטאָר חיהלע ביר און אַנדערע קולטור־טוער, וועלכע האָבן פֿאָרגעשטעלט פֿאַרשיידענע אַספּעקטן פֿון איציק מאַנגערס שאַפֿונג און לעבן. אָט די פֿײַערלעכע אונטערנעמונג, וועלכע איז אָנגערופֿן געוואָרן «איציק און די גאָלדענע פּאַווע», איז געגאַנגען פֿולקום אויף ייִדיש. 
 וו. פּיריאַטינסקי 
 