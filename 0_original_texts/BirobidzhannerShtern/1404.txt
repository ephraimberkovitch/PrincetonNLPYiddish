
 די עקספּערטן האָבן אנטדעקט דעם סוד פון דעזשאוויו. לויט זייער מיינונג, איז אין אָט דעם עפעקט שולדיק א געוויסער אָפּהאלט אין דער ארבעט פונעם שכל. 
 די עקספּערימענטן האָבן זיך דורכגעפירט אינעם אוניווערסיטעט סענט-ענדריוס, עס האָבן אין זיי אָנטיילגענומען מער פון 02 וואָלאָנטיאָרן. דעם עקספּערימענט האָט מען צעטיילט אויף צוויי עטאפּן. בעת דעם ערשטן האָבן די געלערנטע געגעבן אָנצוהערענישן אויפן וואָרט ”שלאָף” און אויסגענוצט די ווערטער, וועלכע רופן ארויס די אנטשפּרעכיקע אסאָציאציעס: א בעט, אן אָפּרו, א נאכט, א קישן. 
 ווײַטער האָט מען פאָרגעלייגט די אָנטיילנעמער פונעם עקספּערימענט אויפצושטעלן אין זכרון די ווערטער. די מערהײַט וואָלאָנטיאָרן זײַנען געווען זיכער, אז דאָס וואָרט ”שלאָף” איז געווען אין אָט דעם צעטל. 
 דעם צווייטן טייל פונעם עקספּערימענט האָט מען דורכגעפירט מיט אן אנדער גרופּע מענטשן. נאָך דעם זעלבן צעטל האָט מען זיי געפרעגט, צי איז דאָרטן געווען דאָס וואָרט, וואָס הייבט זיך אָן פונעם אות ”ש“? אלע מיטגלידער פונעם עקספּערימענט האָבן געגעבן דעם ריכטיקן ענטפער. אָבער אין עטלעכע שעה ארום זײַנען זיי געווען זיכער, אז דאָס וואָרט ”שלאָף” איז פאראן אינעם צעטל. 
 נאָכן אנאליזירן די אָנגאבן זײַנען די געלערנטע געקומען צום אויספיר, אז דעזשאוויו איז א טעות אין דער ארבעט פונעם שכל: ווען מיר פילן צומאָל, אז דאָס איז שוין מיט אונדז פאָרגעקומען, אָבער קיין דעטאלן קענען מיר ניט זיך דערמאָנען. 
 