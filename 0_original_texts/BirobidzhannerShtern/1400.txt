
                     אינעם טעאטער פון קוּווייט האָט מען אויפגעפירט א פּיעסע, צווישן די פּערסאָנאזשן פון וועלכן איז פאראן א ייִד. מע האָט צום ערשטן מאָל געוויזן אזעלכע פּיעסע אינעם עמיראט. וועגן דעם טיילט מיט דער טעלעקאנאק ”אל-אראביא.   
 די ראָל פונעם ייִדישן פּערסאָנאזש האָט עס געשפּילט דער אקטיאָר אהמאד איראדזש. אינעם אינטערוויו דעם טעלעקאנאל אל-אראביא האָט ער געזאָגט, אז ער פילט א גרויסע פאראנטוואָרטלעכקײַט פאר זײַן ווערק אין אָט דער סאָציאל-פּאָליטישער פּיעסע, וואָס איז אָנגעשריבן דורך באנדאר טאלאל אס-סאיִד און אויפגעפירט דורך דעם רעזשיסיאָר אלי אל-אלי. 
 אהמאד איראדזש האָט געזאָגט, אז די ייִדישע קהילה פון קוּווייט איז אינטעגרירט געוואָרן אינעם לעבן פון דער געזעלשאפט, ביזוואנען זי האָט עמיגרירט סוף פערציקער — אָנהייב פופציקער יאָרן, און פלעגט אָנטיילנעמען אין פארשיידענע געשעענישן, וועלכע זײַנען פאָרגעקומען אינעם עמיראט. דער אקטיאָר האָט דערציילט, אז גרייטנדיק זיך צו דער ראָל, האָט ער זייער זאָרגזאם געלערנט די געשיכטע פון די ייִדן פון קוּווייט, כדי וואָס בעסער פארקערפּערן זײַן פּערסאָנאזש אויף דער בינע. 
ס’איז כדאי זאָגן, אז הײַנט זײַנען אין קוּווייט ניטאָ קיין ייִדישע בירגערס, כאָטש עטלעכע צענדליקער ייִדן-אויסלענדער וווינען אויף דער טעריטאָריע פונעם לאנד. 
                