
 אין דער טביליסער גאלעריע ETIHW &amp; KCALB איז פאָרגעקומען אן אויסשטעלונג פון די ווערק פונעם באוווּסטן ארמענישן פאָטאָגראף און פאָטאָזשורנאליסט גערמאן אוואקיאן 
 
 די נײַעס-אגענטור KINTUPS גרוזיע טיילט מיט, אז אוואקיאנס פאָטאָפּראָיעקט ”די פּנימער פון טביליסי“ — דאָס זײַנען די שווארץ-ווײַסע פּאָרטרעטן פון די אײַנוווינערס פון גרוזיע: גרוזינער, ארמענער, אזערבײַדזשאנער, טערקן, רוסן, אוקראיִנער, פּאָליאקן, גריכן, ייִדן און מענטשן פון אנדערע נאציאָנאליטעטן. דער פאָטאָגראף זאָגט, אז די מעלה פון אָט דעם פּראָיעקט באשטייט פאר אים אין דער אוניקאלער מעגלעכקײַט זיך באגעגענען מיט די פאָרשטייערס פון פארשיידענע נאציאָנאליטעטן און קולטורן, וועלכע וווינען אין דער הויפּטשטאָט פון גרוזיע. 
 ”הײַנט איז טביליסי די איינציקע שטאָט אויף קאווקאז, וווּ די פאָרשטייערס פון פארשיידענע נאציאָנאליטעטן קאָנען וווינען פרײַנדלעך בשכנות, האלטן די רעליגיעזע מינהגים, נאציאָנאלע טראדיציעס און פּראווען די נאציאָנאלע יום-טובים“, — שרײַבט גערמאן אוואקיאן אין פּנים-בוך. 
 דער פּראָיעקט ”די פּנימער פון טביליסי“, וועדליק עס דערציילט דער פאָטאָקינסטלער, איז פאר אים וויכטיק ניט מיטן רעזולטאט, נאָר מיטן ארבעטס-פּראָצעס און מיטן באריר, וואָס איז פאָרגעקומען בעת פאָטאָגראפירונג. ”פאר מיר, פאר א פאָטאָגראף, וועלכער וווינט און ארבעט אין ארמעניע, (99 פּראָצענט פון דער באפעלקערונג פונעם לאנד זײַנען די ארמענער) איז געווען פיל וויכטיקער די מעגלעכקײַט זיך טרעפן מיט די מענטשן, מיט וועלכע, איבער די עטנישע קאָנפליקטן אויף קאווקאז, קאָן איך זיך נישט באגעגענען“, — זאָגט אוואקיאן. 
 גערמאן אוואקיאן איז געבוירן געוואָרן אין 2691 יאָר אין דער שטאָט צולוקידזע (איצט — האָני, גרוזיע). אין 0891-5891 יאָרן האָט ער זיך געלערנט אינעם פּאָליטעכנישן אינסטיטוט אין יערעוואן. אין 9991 יאָר האָט אוואקיאן אָנטיילגענומען אינעם סעמינאר אין פאָטאָזשורנאליסטיק ”מאגנום“, וואָס איז געווען אָרגאניזירט דורכן אינסטיטוט פון דער אָפענער געזעלשאפט מיטן אָנטייל פון די פאָטאָגראפן לערי טאועל און סוזען מײַסאלעס (יערעוואן). 
 