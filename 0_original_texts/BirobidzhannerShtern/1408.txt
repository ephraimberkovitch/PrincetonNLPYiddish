
                        
 כּל־זמן הערמאַן גערינג האָט זיך פֿאַרנומען מיט דער ענדגילטיקער לייזונג פֿון דער ייִדישער פֿראַגע, האָט זײַן אייגענער ברודער געראַטעוועט ייִדן. אין מײַ 1945 יאָר האָט מען אים געבראַכט צו פֿירן אינעם שטאַב פֿון אַמעריקאַנישע מיליטער־טיילן. פֿאַרפֿילנדיק די אַנקעטע האָט ער אָנגעשריבן זײַן פֿאַמיליע – גערינג. דאָס איז געווען ניט קיין הערמאַן גערינג, היטלערס רעכטע האַנט, גענעראַל־פֿעלדמאַרשאַל פֿון לופֿטוואַפֿע און אידעאָלאָג פֿון האָלאָקאָסט. ניין, הערמאַן גערינג האָט געוואַרט אן זײַן ריי אין דער שכנישער תּפֿיסה־קאַמער אונטערן נום.5. דאָס איז געווען זײַן ייִנגערער ברודער אַלבערט. ער האָט פֿאַרלוירן די האָפֿענונג דערווײַזן, אַז ער האָט ניט קיין שײַכות צו די פֿאַרברעכנס פֿון די נאַציסטן, האָט אַלבערט באַשלאָסן דערציילן די אויספֿאָרשער זײַן וווּנדערלעכע געשיכטע. אויסניצנדיק זײַן באַוווּסטע פֿאַמיליע, האָט אַלבערט גערינג געראַטעוועט א סך ייִדן. ער האָט זיך געלאָזט אין אַ קאָנצענטראַציע־לאַגער און צוגערעדט אָפּגעבן אים עטלעכע הונדערט ייִדן פֿאַר דער אַרבעט אויף דער אונטערנעמונג. דאָס, וואָס עס האָט דערציילט אַלבערט, האָט זיך געדוכט פּשוט אומוואַרשײַנלעך. זײַן געוואַגטקייט האָט איבערראַשט די אויספֿאָרשער. ס׳האָט זיך געדוכט, אַז ער זאָגט אמת. גערינג האָט איבערגעציילט די נעמען פֿון 34 מענטשן, וועלכע ער האָט געראַטעוועט. ווער זשע איז געווען אַלבערט גערינג? ער איז געבוירן געוואָרן אין 1895 יאָר אין בערלין. ער איז געווען דאָס פֿינפֿטע קינד אין דער משפּחה פֿונעם דיפּלאָמאַט הענריך גערינג. זײַן עלטערער ברודער גערינג איז געבוירן געוואָרן אין 1893 יאָר. הערמאַן האָט באַשלאָסן זיך לערנען אין א מיליטער־אַקאַדעמיע, און אַלבערט האָט באַשלאָסן ווערן אַן אינזשענער. שפּעטער האָט הערמאַן געזאָגט: ַדער ברודער – איז פּונקט מײַן היפּוך. ער האָט זיך קיינמאָל ניט אינטערעסירט ניט מיט פּאָליטיק, ניט מיט מיליטער־טעטיקייט. ער איז אַ מעלאַנכאָליק און פּעסימיסט, און איך גלייב אין דעם בעסטן. און דאָך איז ער א וווילער חבֿרהמאַןַ. אין דער צײַט פֿון דער ערשטער וועלט־מלחמה האָט הערמאַן גערינג זיך אַרויסגעוויזן אַלס אַ שרעקלאָזער פּילאָט פֿונעם באַרימטן פֿאַרניכטער דער רויטער באַראָן. אַלבערט האָט ניט געקענט באַרימען זיך מיט די דערפֿאָלגן, אױפֿן פֿראָנט איז ער געווען שווער פֿאַרוווּנדעט. אין 1921 יאָר האָט ער חתונה געהאַט מיט 21־יאָריקער מריִע פֿאָן אַמאָן. איבער צוויי יאָר האָבן זיי זיך געגט, ווײַל אַלבערט האָט באַגעגנט די נײַע ליבע – 37־יאָריקע ערנאַ פֿאָן מילטנער, וועלכע איז געווען אויף 9 יאָר עלטערער פֿון אים. אינגיכן האָבן ערנאַ און אַלבערט חתונה געהאַט. צו דער צײַט איז הערמאַן גערינג שוין ארײַנגעטראָטן אין די רייען פֿון דער נאַציסטישער פּאַרטיי, וועלכע האָט בײַ אַלבערטן ניט אַרויסגערופֿן קיין סימפּאַטיע. די ברידער האָבן נאָך מער זיך דערווײַטערט איינער פֿונעם אַנדערן. ווען הערמאַן טרעט צו אין 1933 יאָר צו שאַפֿן די ערשטע קאָנצענטראַציע־לאַגערן אן דער טעריטאָריע פֿון דײַטשלאַנד, אַלבערט פֿאַרלאָזט דאָס נאַציסטישע לאַנד און פֿאָרט אַוועק קיין עסטרײַך. דאָרטן טרעט ער עפֿנטלעך אַרויס קעגן די פֿאַרפֿאָלגונגען אויף ייִדן. נאָכן אײַנשלוס פֿון עסטרײַך אין 1938 יאָר האָבן די נאַציסטן געצוווּנגען די אַלטע ייִדישע פֿרויען שאָבן די ווינער ברוקן, שטייענדיק אויף די קני. ווען אַלבערט האָט דאָס דערזען, האָט ער גענומען די באַרשט בײַ איינער פֿון די פֿרויען און האָט אָנגעהויבן אַליין וואַשן די גאַס. די עסעסאָווצעס האָבן אומגעזאַמט געפֿאָדערט זײַנע דאָקומענטן, אָבער ווען זיי האָבן דערזען די באַוווּסטע פֿאַמיליע, האָבן זיי אים ניט פֿאַרהאַלטן. דאָס איז געווען דער ערשטער פֿאַל פֿון אַלבערטס ספּעקוליאַציע מיט זײַן באַרימטער פֿאַמיליע צוליב ראַטעווען דאָס לעבן פֿון אַ מענטש. שפּעטער האָט מען אַלבערטן דאָך אַרעסטירט פֿאַר דער הילף דער 75־יאָריקער ייִדישקע. די מענגע מענטשן אין דרויסן האָט זיך צונויפֿגעזאַמלט אַרום דער אומגליקלעכער פֿרוי, אופֿגעהאַנגען איר אױפֿן האַלדז די טאַבליטשקע מיט א באַליידיקנדיקן אַנטיסעמיטישן אויפֿשריפֿט. גערינג האָט באַפֿרײַט די פֿרוי און האָט א קלאַפּ געטאָן צוויי אָפֿיצערן פֿון געסטאַפּאָ. אים האָט נאָכאַמאָל געהאָלפֿן זײַן פֿאַמיליע און אין אַ פּאָר טעג אַרום האָט מען אים באַפֿרײַט. אַלבערט האָט געהאָלפֿן זײַנע פֿרײַנט־ייִדן אַנטלויפֿן אין אויסלאַנד. צווישן זיי זײַנען דער קינאָסצענאַריסט ערנסט נויבאַך, אינזשענער אָסקאַר פּילצער, קינאָרעזשיסער ווילגעלי שעקעלי און אַנדערע. נאָכן אײַנשלוס פֿון עסטרײַך איז אַלבערט אַוועקגעפֿאָרן קיין איטאַליע. דאָרטן לייגט ער ארײַן זײַן קאַפּיטאַל אינעם פֿאָנד פֿון דער הילף די ייִדן. אין 1939 יאָר פֿאָרט ער קיין פּראָג, וווּ ער אַרבעט אין דער קאָמפּאַניע ַשקאָדאַַ און העלפֿט ווײַטער די ייִדן. אין 1939 יאָר האָט די געסטאַפּאָ זיך דערוווּסט וועגן דער טעטיקייט פֿון אַלבערט און דערקלערט אים פֿאַר א שׂונא פֿונעם פֿאָלק, אָבער הערמאַן גערינג האָט געראַטעוועט זײַן ברודער פֿונעם אַרעסט. ווען אַלבערט האָט זיך דערוווּסט וועגן די גרוילן, וועלכע זײַנען פֿאָרגעקומען אין די קאָנצענטראַציע־לאַגערן, האָט ער א פּרוּוו געטאָן ענדערן די סיטואַציע און געמאַכט א סאַמע געוואַגטן טאַט אין זײַן לעבן: ער האָט אַרויסגעפֿירט פֿון טערעזיענשטאַדט עטלעכע הונדערט ייִדן אויף דער אונטערנעמונג פֿון ַשקאָדאַַ… דעם 8 מײַ 1945 יאָר האָבן די אַמעריקאַנישע מיליטער־טיילן אַרעסטירט הערמאַן גערינג. דער צווישנפֿעלקערלעכער מיליטער־טריבונאַל אין ניורנבערג האָט אים פֿאַרמשפּט צו טויט־שטראָף, אָבער פֿאַר צוויי שעה ביזן אויספֿילן דעם אורטייל איז ער באַגאַנגען זעלבסטמאָרד. צו דעם גוירל פֿון אַלבערט גערינג האָט אַרויסגעוויזן אַכטונג דער מאַיאָר פֿון דער אַרמיי פֿון פֿשאַ וויקטאָר פּאַרקער, וועלכן אַלבערט האָט איבערגעגעבן א צעטל פֿון די געראַטעוועטע דורך אים ייִדן. אין אָט דעם צעטל האָט פּאַרקער געפֿונען דעם נאָמען פֿון זײַן פֿעטער. אין 1947 יאָר האָט אַלבערט גערינג זיך ווידער פֿאַראייניקט מיט זײַן משפּחה, אָבער ער האָט ניט געקענט שלום מאַכן מיט די באַשולדיקונגען אין פֿאַרבינדונגען מיט די נאַציסטן און האָט זיך אַרײַנגעלאָזט אין טרינקען. אַלבערט גערינג איז געשטאָרבן אין דעקאַבער 1966 יאָר. 
                