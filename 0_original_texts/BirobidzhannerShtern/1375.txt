
 דעם 72 יאנואר מערקט מען אָפּ דעם אינטערנאציאָנאלן טאָג פון אָנדענק פון די חורבן-קורבנות. צו דער דאטע וועט דער ערשטער קאנאל דעמאָנסטרירן א פולמעטראזשיקן דאָקומענטאלן פילם וועגן יאן קארסקי — דעם העלד פון דער צווייטער וועלט-מלחמה, קעמפער פון דער פּוילישער ווידערשטאנד-באוועגונג און אויטאָר פון די ערשטע אָפיציעלע באווײַזן וועגן דעם חורבן. די פּרעמיערע פונעם פילם וועט זיך אָנהייבן אויפן ערשטן קאנאל דעם 62 יאנואר אין 53.00 
 
 דעם פילם ”קארסקי און חסידי-אומות-העולם“ האָבן געשאפן די קינעמאטאָגראפיסטן פון רוסלאנד, פּוילן און פשא אין 5102 יאָר, ווען ס’איז געוואָרן הונדערט יאָר זינט יאן קארסקי איז געבוירן געוואָרן און 07 יאָר זינט דעם זיג איבער דעם פאשיסטישן דײַטשלאנד. דער רעזשיסאָר און אויטאָר פונעם סצענאר איז סלאוואָמיר גריונבערג, ער איז אויך דער אָפּעראטאָר פונעם פילם. עס טאָניפיצירן דעם פילם סערגיי יורסקי (יאן קארסקי), וולאדימיר פּאָזנער (ע. טאָמאס וווּד). דאָס קינאָבילד דערציילט וועגן דעם לעבן פונעם לעגענדארישן קוריער פון דער פּוילישער אנטיהיטלערישער ווידערשטאנד-באוועגונג, וועלכער איז געווען דער ערשטער צו דערציילן וועגן דער מאסן-פארניכטונג פון ייִדן דורך די נאציס. 
 ”דער מענטש, וועלכער האָט איינער אליין זיך געפּרוּווט אָפּשטעלן דעם חורבן“ — אזוי רופט מען אָן דעם פּוילישן דיפּלאָמאט יאן קארסקי. ער האָט על-פּי נס אויסגעמיטן די צעשיסונג און איז ניט געשטאָרבן פון פּײַניקונגען אין געסטאפּאָ. אין 3491 יאָר האָט קארסקי לויט אן אויפטראָג פונעם פּוילישן אונטערגרונט ארײַנגעדרונגען אין דער ווארשעווער געטאָ און שפּעטער — אינעם טויט-לאגער בערגען-בעלזען. פונדאנען האָבן די פאשיסטן צום 2491 יאָר דעפּאָרטירט אין די טויט-לאגערן מער פון 003 טויזנט מענטשן. קארסקי, וועלכן מע האָט פארוואָרפן אינעם לאגער אין דער אוניפאָרעם פונעם אוקראינישן וועכטער, איז געוואָרן דער ערשטער אָביעקטיווער עד-ראיה פון דער מאסן-פארניכטונג פון ייִדן אין די געטאָס און טויט-לאגערן. 
 די ערשטע ידיעות וועגן דעם זײַנען שוין דערגאנגען צו ניו-יאָרק און לאָנדאָן, אָבער קיינער האָט ניט געגלייבט אינעם מאסשטאב פון די נאצישע פארברעכנס. קארסקי האָט געמאכט א ראפּאָרט, וועלכן ער האָט אויסגעלערנט אויף אויסווייניק. חוץ מינדלעכע באווײַזן, האָט קארסקי געבראכט צו פירן די פארפלייטע אינעם שליסל דאָקומענטן אויף מיקראָפילמע. 
 אינעם פילם זײַנען ארײַן די היסטאָרישע כראָניק-קאדערס, קארסקיס באוווּסטע אינטערוויוען פונעם פילם ”שואה“ און ליבהאָבערישע פילמירונגען פון זײַנע סטודענטן; די דערמאָנונגען פון קארסקיס נאָענטע פרײַנד, די מיינונגען פון די עקספּערטן און די רעקאָנסטרוקציע פון די געשעענישן, וואָס מע האָט געמאכט מיט דער הילף פון אנימאציע. 
 