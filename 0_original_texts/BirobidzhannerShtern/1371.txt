
 דער באנק פון ישראל האָט פאָרגעשטעלט צוויי נײַע באנקנאָטן 
 
 אויף 02שקלימדיקן באנקנאָט איז אָנגעמאָלט די דיכטערן רחל (רחל בלוּוושטיין). זי איז געבוירן געוואָרן אין סאראטאָוו אין 0981 יאָר אין דער משפּחה פון א סוחר. רחל איז אויסגעוואקסן אין פּאָלטאווע, וווּ זי האָט זיך געלערנט אין דער ייִדישער שול (אויף ייִדיש און רוסיש), דאָרטן האָט זי גענומען די ערשטע שטונדן אין העברעיִש. זי איז געווען אלט 91 יאָר, ווען זי האָט צוזאמען מיט איר שוועסטער עמיגרירט קיין פּאלעסטינע. דאָרטן האָט זי זיך באזעצט אין א מושב אויפן ברעג ים כנרת. דאָרטן האָט זי אָנגעהויבן שאפן די לידער אויף דער העברעיִשער שפּראך — א סך פון זיי זײַנען געוואָרן די קלאסישע ווערק פון דער נאציאָנאלער ליטעראטור. אין גיכן איז זי שלאף געוואָרן אויף טובערקולאָז, אָבער האָט ווײַטער געשריבן און איבערגעזעצט לידער פון רוסיש, פראנצייזיש און ייִדיש אויף דער העברעיִשער שפּראך. פארשידענע קאָמפּאָזיטאָרן האָבן אָנגעשריבן מוזיק צו א סך אירע לידער, וועלכע זײַנען געוואָרן די נאציאָנאלע זינגלידער פון ישראל. רחל בלוּוושטיין איז געשטאָרבן אין תל-אביב אין 1391 יאָר. אויפן רעווערס פונעם באנקנאָט איז אָפּגעדרוקט א פראגמענט פון איר ליד ”ים כנרת”. 
 אויף 001שקלימדיקן באנקנאָט איז אָנגעמאָלט די דיכטערן לאה גאָלדבערג, וועלכע איז געבוירן געוואָרן אין קעניגסבערג אין 1191 יאָר. זי האָט זיך געלערנט אין דער העברעיִשער גימנאזיע אין קאָוונע. שפּעטער איז זי אריבערגעפאָרן קיין דײַטשלאנד, זיך געלערנט אין צוויי אוניווערסיטעטן, האָט באקומען די שטופע דאָקטאָר פון פילאָסאָפיע. אין 5391 איז זי אריבערגעפאָרן קיין פּאלעסטינע, האָט געווינט אין תל-אביב. דאָרטן איז זי ארײַנגעגאנגען אין דער ליטערארישער געזעלשאפט ”יחדיו“ (פאָרזיצער — אברהם שלונסקי, וועלכער האָט איר געהאָלפן צוגרייטן צום דרוק איר ערשטן זאמלבוך ”טבעות עשן“, 5391). אלס טעאטראלער קריטיקער האָט גאָלדבערג זיך פּובליקירט אין די צײַטונגען ”דבר“ (6391 — 2491) און ”על המשמר“ (3491 — 8491). זי איז אויך געווען א ליטערארישער קאָנסולטאנט פונעם טעאטער ”הבימה“ (פון 9491 יאָר אָן) און א מיטגליד-קאָרעספּאָנדענט פון דער אקאדעמיע פאר דער העברעיִשער שפּראך (פון 9591 יאָר אָן). פון 2591 יאָר אָן איז גאָלדבערג געווען א לערער פון ליטעראטור-קענטעניש אינעם העברעיִשן אוניווערסיטעט אין ירושלים. 
 