
 
 אין ביראָבידזשאַן גרייט מען צום דרוק ישֹראל עמיאָטס פּאָעטישע זאַמלונג אין איבערזעצונג אויף רוסיש 
 דער ייִדישער דיכטער און פּראָזאַיִקער ישֹראל עמיאָט (9091, פּוילן —&nbsp; 8791, פֿש״אַ) האָט זיבעצן יאָר געוווינט אינעם ראַטן־פֿאַרבאַנד. אין 4491 איז ער געקומען צו פֿאָרן קיין ביראָבידזשאַן אַלס קאָרעספּאָנדענט פֿון דער צײַטונג ״אייניקייט״ (דרוק־אָרגאַן פֿונעם ייִדישן אַנטיפֿאַשיסטישן קאָמיטעט), האָט געאַרבעט אין ״ביראָבידזשאַנער שטערן״. אין 9491 איז אַרעסטירט געוואָרן אין די ראַמען פֿון אַזוי גערופֿענעם ביראָבידזשאַנער ענין, צוזאַמען מיט אַנדערע היגע שריפֿטשטעלער, זשורנאַליסטן, אָנפֿירער פֿון דער ייִדישער אויטאָנאָמער געגנט. זיבן יאָר האָט דער דיכטער פֿאַרבראַכט אין סטאַלינישע לאַגערן אין סיביר. אין 6591 האָט ער, נאָך דער אַמניסטיע, זיך אומגעקערט קיין ביראָבידזשאַן, איז רעאַביליטירט געוואָרן, אַוועקגעפֿאָרן קיין פּוילן און פֿון דאָרטן — קיין אַמעריקע. 
 אין 0691 איז אין ראָטשעסטער דערשינען דאָס בוך פֿון עמיאָטס זכרונות ״ביראָבידזשאַנער ענין״, וווּ ער האָט דערציילט וועגן יענע געשעענישן. אין 0202 איז דאָס בוך דערשינען אין ביראָבידזשאַן אויף רוסיש, אין איבערזעצונג פֿונעם דיכטער זיסי ווייצמאַן. 
 אין 1991 איז אין פֿש״אַ אַרויס עמיאָטס לידער־זאַמלונג ״סיביר״ (מיט אַ פּאַראַלערער איבערזעצונג אויף ענגליש), וואָס מע קען זי טיילווײַז האַלטן פֿאַר אַ פּאָעטישער פֿאַרקערפּערונג פֿון זײַן אויבנדערמאָנטן פּראָזע־בוך, ווײַל זי באַשטייט פֿון לידער, וואָס זײַנען ס׳רובֿ אָנגעשריבן אין די לאַגער־יאָרן. און אין דער זעלבער צײַט שטעלן זיי מיט זיך פֿאָר עמיאָטס מאָנאָלאָגן מיט דעם אייבערשטן, זײַן פּערזענלעך, טיף אויסגעליטן תּפֿילה־בוך — ״אַ תּפֿילה נײַנצן דרײַ און פֿערציק״, ״אַ תּפֿילה פֿון אַ מענטשן אין שניי״, ״אַ תּפֿילה פֿאַרן שוואַכן״... ליידן און אַנטוישונגען האָבן אומגעקערט עמיאָטן צוריק צו דער וועלט פֿון דער ייִדישער רעליגיע, וועלכע ער האָט, ווי עס האָט זיך געדאַכט, פֿאַרלאָזט אויף אייביק — ״מצר קראתי יה״. 
 דאָס בוך ״סיביר״ האָט באַקומען אַלס מתּנה פֿון דער צונויפֿשטעלערין און איבערזעצערין פֿון דער זאַמלונג לאה וואַטסאָן (זאַזולער) דער פּראָפֿעסאָר פֿונעם ביראָבידזשאַנער אוניווערסיטעט אויף שלום־עליכמס נאָמען פּאַוועל 
&nbsp;
 &nbsp;טאָלסטאָגוזאָװ. דווקא ער האָט איבערגעזעצט די לידער אין רוסיש. 
 אין פֿעברואַר האָט ״ביראָבידזשאַנער שטערן״ פּובליקירט די ערשטע פֿינף איבערזעצונגען פֿון עמיאָטס לידער, און אינעם אָרדנטלעכן באַנד פֿונעם אַלמאַנאַך ״ביראָבידזשאַן״, וועלכער ווערט די טעג געגרייט צום דרוק, וועלן זײַן פּובליקירט נאָך 31 איבערזעצונגען מיט טאָלסטאָגוזאָווס אַרײַנפֿיר־וואָרט, וווּ ער וועט דערציילן וועגן זײַן אַרבעט איבער דעם בוך. 
 אין דער ביראָבידזשאַנער זאַמלונג ״סיביר״ וועלן אַרײַן, חוץ די לידער אויף ייִדיש און אויף רוסיש, אויך עמיאָטס פֿאָטאָגראַפֿיעס, וועלכע עס האָט אונדז געשיקט לאה וואַטסאָן, קאָפּיעס פֿון דאָקומענטן פֿונעם מלוכה־אַרכיוו פֿון דער ייִדישער אויטאָנאָמער געגנט און פֿון דער צײַטונג ״ביראָבידזשאַנער שטערן״. דאָס אַרויסגעבן דאָס בוך איז אַ נישט־קאָמערציעלער פּראָיעקט, דעם טיראַזש וועט מען פֿאַנאַנדערשיקן אין פֿאַרשידענע ביבליאָטעקן. 
&nbsp;
 ישֹראל עמיאָט 

 אַ תּפֿילה נײַנצן דרײַ און פֿערציק 
 ה. לאנגן 
 *** 
 גוטער גאָט, זע,&nbsp; איך בין אָרעם און פֿאַל איבער זיך אַלײן, 
 און מײַן קינד טראָגט שיך דרײַ מאָל זײַן מאָס 
 און שפּילט מיט קינדער זיך און פֿאַלט און לויפֿט צו מיר מיט געװײן 
 וױ איך צו דיר מיט אַ פֿאַרוואָס און אָן אַ פֿאַרוואָס. 
 *** 
 איך וױיס, אַז אין אַלע תּפֿילות טוט מען אָן דיך קרוינען פֿון גאָלד 
 און װערטער צו דיר זײַנען די שענסטע פֿון אַלע װערטער. 
 דאָך באַלײדיק נישט די תּפֿילה פֿון אַ קינד װאָס אַלץ װאָס עס װאָלט געװאָלט 
 איז אַן אײגן געלעגער און מוז שלאָפֿן אױף דער ערד דער פֿערטער. 
 *** 
 דײַן טאָג — דײַן ליד — לײען איך יעדן טאָג און באַװוּנדער, 
 באַװוּנדער נאָך אַלץ די לעצטע סטראָף — דײַן שקיעה, 
 נאָר װען איך װיל נעמען לויבן דיך, פֿאַלן די הענט מיך אַרונטער. 
 אָ, שטראָף מיך נישט, דאָס העמד אויף מיר איז פֿרעמד און אויסגעליִען. 
 *** 
 מײַן קלוגשאַפֿט װײסט שוין אַז דער מענטש איז קלײן, 
 אַז די ערד איז דאָס קלענסטע פֿון אַלע דײַנע ערטער, 
 דאָך שטראָף מיך נישט און הער אויס דאָס געװײן 
 פֿון אַ קינד װאָס שלאָפֿט אויף דער ערד דער פֿערטער. 
 (קאַזאַכסטאַן, מלחמה־יאָרן) 
 *** 

 חלומות 
 *** 
 מײַן חלום גראָבט אַלץ טיף די שיכטן 
 פֿון מײַן קינדהײט, פּלאַסט נאָך פּלאַסט, 
 אַרײַן־אַרויס גײט גאַסט נאָך גאַסט 
 אין אונדזער הויז, אומגעריכט איז. 
 *** 
 און געפֿאַרבט פֿון טאָג דאָס ליכט איז, 
 װי מער געבראָקט מיט ניס, ווי ס׳פּאַסט 
 פֿאַר חול־המועד, װען אונדזער גאַס 
 מיט אַזאַ אָװנטליכט געדיכט איז. 
 *** 
 עלנט צי איך פֿרי די דעק אָפּ 
 פֿון מײַן געלעגער, פֿריריק קאַלט 
 קוקט אין שױב אַרײַן דער װאַלד. 
 *** 
 איז אַזױ פֿיל טעג און װעג אָפּ? 
 אַזױ פֿיל װעג פֿון מיר צו מיר 
 װי פֿון פּוילן קײן סיביר. 


 
 