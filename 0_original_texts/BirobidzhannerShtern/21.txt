
                        
  דעם 30טן סעפּטעמבער איז אין דער ישֹראלדיקער שטאָט אשקלון דורכגעגאַנגען אַן אָרדנטלעכער פֿעסטיוואַל פֿון דער ייִדישער קולטור מיטן נאָמען “לאָמיר אַלע אינאיינעם”, וועלכער איז שוין באַוויזן במשך פֿון די לעצטע יאָרן ווערן אַ טראַדיציע. 
 עס האָט אים אָרגאַניזירט דער אָרטיקער געזאַנג־טעאַטער “מיר”, וועלכער איז געשאַפֿן געוואָרן דורך עולים פֿונעם געוועזענעם ראַטנפֿאַרבאַנד אונטער דער אָנפֿירונג פֿון איגאָר חנטובֿ. עס האָבן אינעם פֿעסטיוואַל גענומען אַן אָנטייל אַ כּלי־זמר־אַנסאַמבל אונטער דער אָנפֿירונג פֿונעם פֿידלער אַרקאַדי קליין (אין זײַן באַשטאַנד זײַנען אויך דער אַקאָרדעאָניסט איליאַ זשאָרניצקי און דער פּויקלער אַנדריי לוקאַטש), די זינגער דמיטרי לאָווצאָוו, מאַרינע יאַקובאָוויטש, תּמרה ראַביל און טאַטיאַנע חנטובֿ (דער אַקאָמפּאַניאַטאָר — וואַדים פּאָפּאָוו); דער טאַנץ־אַנסאַמבל “רעוואָליושן” אונטער דער אָנפֿרונג פֿון נאַטאַליע קליגערמאַן, ווי אויך געזאַנג־אַנסאַמבל “כּינור דוד” אונטער דער אָנפֿירונג פֿון מיכאל און פֿאַיִנע לײַוואַנט. געסט פֿונעם פֿעסטיוואַל, וועלכע זײַנען אַרויסגעטראָטן מיט באַגריסונגען, זײַנען געווען דער בירגער־מײַסטער פֿון אשקלון תּומר גלאַם און דער כּנסת־דעפּוטאַט יעווגעני סאָוואַ. 
 
  וו. פּיריאַטינסקי  
                