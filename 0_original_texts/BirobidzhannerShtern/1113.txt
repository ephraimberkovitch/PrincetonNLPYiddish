
 
 “ביראָבידזשאַנער שטערן ” האָט שוין מיטגעטיילט , אַז דער מאָסקווער פֿאַרלאַג “יעוורייסקאַיאַ סטאַרינאַ” האָט אַרויסגעלאָזט אַן אַנאָטירטן אינפֿאָרמאַציע־אָנווײַזער “ייִדישע פּרעסע אין דער רוסלענדישער אימפּעריע אינעם 19טן – אָנהייב 20טן יאָרהונדערט”, וועלכן עס האָט צוגעגרייט דער פֿאָרשער איליאַ פּעטשענין. 
 דאָס בוך שליסט אין זיך אײַן ביבליאָגראַפֿיע באַשרײַבונגען פֿון אַריבער פֿינף הונדערט פּעריאָדישע אויסגאַבעס אויף רוסיש, ייִדיש און העברעיִש. און איצט האָט דער זעלבער פֿאַרלאַג אַרויסגעלאָזט דאָס דאָזיקע בוך אין ענגלישער איבערזעצונג. דער מחבר האָט באַזונדערס באַצייכנט, אַז די ענליש־שפּראַכיקע אויפֿלאַגע פֿון זײַן אינפֿאָרמאַציע־אָנווײַזער איז פֿאַרברייטערט אין פֿאַרגלײַך מיטן ערשטן, רוסיש־שפּראַכיקן וואַריאַנט. 
 
 וו. פּיריאַטינסקי 
 