
                      דיאַנע שאַפיראָ  
    אין דער נאַכט פונעם 29טן אויפֿן 30טן אָקטאָבער 1937 זענען אומגעבראַכט געוואָרן מער ווי הונדערט פֿירנדיקע פּערזענלעכקייטן פֿון דער ייִדישער און ווײַסרוסישער עליטע, די באַטײַטנדיקסטע פֿיגורן פֿון ביידע נאַציאָנעלע ליטעראַטורן, צווישן זיי —אויך דער אָנגעזעענער ייִדישער דיכטער, פּראָזאַיקער און דראַמאַטורג, אַפּאָפּולערערווילנער ייִדישער לערער און אַוויסנשאַפֿטלער, משה קולבאק (1896–1937). 
 קולבאַקס פֿאַרצווײַגטע שאַפֿונג איז באַקאַנט און באַליבט, סײַ צוליב אירע ייִדיש־פֿאָלקסטימלעכע מאָטיוון און סײַ צוליב איר בולטער אייגנאַרטיקייט. כאַראַקטעריסטיש פֿאַר זײַן פּאָעזיע און פּראָזע זענען אורבאַנישער עקספּרעסיאָניזם, פֿילאָסאָפֿיע, פּראָטעסט און שפּאַנונג,וואָס וואַקלען זיך צווישן ייִדישקייט און קאָסמאָפּאָליטיזם, צווישן דער נאַציאָנאַלער אידעאָלאָגיע פֿון «דאָיקייט» און «ניט־דאָיקייט», צווישן ראָמאַנטיזם און רעאַליזם, צווישן נאָסטאַלגיע און אַפּאָקאליפּסע, צווישן זײַן ליבשאַפֿט צו דעם ייִדישן פֿאָלק און דעם עכטן סאָציאַל־רעאַליסטישן אימאַזש פֿון דער ייִדישער געזעלשאַפֿט צווישן די ביידע וועלט־מלחמות. 
 קולבאַק, איינער פֿון די שוואַלבן, וואָס האָבן אָנגעזאָגט דעם ייִדישן מאָדערניזם, איז געבוירן געוואָרן אין דעם ליטווישן שטעטל סמאָרגאָן (הײַנט ווײַסרוסלאַנד). צו 13 יאָר האָט ער אָנגעהויבןזיך לערנען אין דער באַרימטער וואָלאָזשינער ישיבֿה, דאָרט האָט ער זיך באַקענט, צום ערשטן מאָל, מיט דער וועלטלעכער ליטעראַטור און די ווערק פֿון די גרויסע רוסישע שרײַבער. ניט געקוקט אויף דעם, וואָס זײַן לעבן איז פֿריפֿאַרשניטן געוואָרן, איז דאָס לויטערע, שפּירעוודיקע קול זײַנס — דאָס שופֿר־בלאָזן פֿונעם ייִדישן אַוואַנגאַרד, וואָס האָט זיך דערהערטאַ סך יאָרן פֿאַר די גרעסטע ייִדישע שרײַבער פֿון «יונג־ווילנע». ער האָט געשפּילט אַ מערקווירדיקע ראָלע אין דער מאָדערנער ייִדישער קולטור־געשיכטע און איז באזונדערס וויכטיק פֿאַר די ווילנער, ליטווישע און ווײַסרוסישע ייִדן. 
 די הײַנטיקע פֿאָרשונג פֿון דער ייִדישער ליטעראַטור אַנטפּלעקט דעם היסטאָרישן באַטײַט פֿון קולבאַקס שאַפֿונג,וואָס איז שוין לאַנג דיסקוטירט אין ווערק פֿון מאַרק קאַפּלאַן, רחל סיליג און מאַדליין אַטקינס־כהן. דעם קינסטלערס גרויסקייט ווערט באַטאָנט דורך אַ פֿאַרגלײַך צווישן זײַן צווייטן ראָמאַן «מאָנטאָג» (אָנגעשריבן אין ווילנע און דערשינען אין וואַרשע אין 1926) און דער אַוואַנגאַרדיסטישער נאָוועלע פֿון סאַמועל בעקעט «מורפֿי» (זײַן דריטע ליטעראַרישע ווערק,פּובליקירט אין לאָנדאָן אין 1938), ביידע קענעןדינען ווי אַן עדות פֿון דער וויכטיקייט פֿון אַסאָציאַל־רעאַליסטישערפּאַנאָראַמע אין ליטעראַרישן מאָדערניזם. אויך קולבאַקס פּאָעטישע שאַפֿונג באַשטייט ניט בלויז פֿון פֿאַנטאַזיע דורכאויס. זי טראָגט אין זיך אַ היסטאָרישן באַטײַט, שילדערט אַ קולטורעלע רעאַלקייט און פֿאַרנעמט אַ באַזונדער אָרט סײַ אין די מעמואַרן פֿון דניאל טשאַרני, «ווילנע» (זז’ 195 – 202, ווי אַזוי ווילנע איז געוואָרן «ירושלים ד’ליטע»;בוענאָס־אײַרעס, 1951) און סײַ אין באַזונדערערייִוואָ־אויסגאַבע פֿון קולטור־היסטאָרישע שטודיעס וועגן ייִדן אין ליטע (זז’ 27 – 42, אבֿרהם כּהן, «ווילנע: אַסאָציאַל־קולטורעלער פּראָפֿיל פֿון אַייִדישער קהילה צווישן ביידע וועלט־מלחמות», רעפֿעראַט געלייענט בײַ דער געזעלשאַפֿט «פֿרײַנד פֿון ייִוואָ אין מײַאַמי אין מערץ 1977″.ייִוואָ־בלעטער, נײַע סעריע, צווייטער באַנד, רעדאַקטירט פֿון ד»א פֿישמאַן, נ»י 1994). 
 אין 1920 קומט קולבאַק אין ווילנע. ווי עס דערמאָנטאהרן גאַראָן אין זײַן אַרטיקל «דער זינגער פֿון ייִדישן פֿאָלקסמענטש» געווידמעט קולבאַקן («לעצטע  נײַעס», 1994; די ייִדישע וועלט פֿון ווילנע, ווילנע 2018),די צײַט איז געווען אַ שווערע און דעם האַרבסט פֿונעם זעלביקן יאָרנעמט קולבאַק אָן די פֿאַרבעטונג פֿון דעם בעל־מחשבות צו קומען קיין בערלין. דאָרט האָט ער זיך אָפּגעגעבן מיט אַליין־בילדונג, האָפֿנדיק צו געפֿינען אַ ליטעראַרישע אַכסניאַ. כאָטש בערלין איז ניט געוואָרן זײַן ליטעראַרישעהיים, וואָס ער האָט געפֿונען אין אַנײַעם ליטעראַטור־צענטער– ווילנע (שפּעטער, אין מינסק, קריטיקירט קולבאַק בערלין אין זײַן פּאָעמע «דיסנער טשײַלד העראָלד»),האָט די דערווײַטערונג פֿון זײַן ליטוויש היימלאַנד אים דערמעגלעכט צו שאַפֿן אייניקע פֿון זײַנע פֿונדאַמענטאַלע מאָדערניסטישע ווערק. 
 אין 1922 האָט קולבאַק אַרויסגעגעבן דאָס בוך «לידער», אַ זאַמלונג פֿון זײַן פּאָעזיע. אינעם זעלביקן יאָר איז אין וואַרשע אַרויס דאָס בוך «נײַע לידער», וואָס האָט אַנטהאַלטןגרויסע פּאָעמעס, צווישן זיי —די פּאָעמע «רײַסן»,פֿול מיט פּאַסטאָראַלקייט, נאַטור און אויסגעמאָלטע עראָטישקייט פֿון ליטווישע טײַכן,דער וויליע און דעם ניעמאַן.אין בערלין שרײַבט קולבאַק אָן אויך זײַן ערשטן ראָמאַן: «משיח בן־אפֿרים», וואָס איז דערשינען אין בערלין אין 1924. אין דעם דאָזיקן ראָמאַן ווערן געשילדערט רעאַליסטישע געשעענישן אויף אַן עקספּרעסיאָניסטיש־פֿאַנטאַסטישן און גראָטעסקן אופֿן. בלויז פֿון דער ווײַט, אין בערלין, איז קולבאַק מסוגל געווען זיך פאָרצושטעלןזײַן «ייִדישלאַנד» מיט אַזאַ שטאַרקער נאָסטאַלגיע, דאָס ווערק איזאָבער געבויטאויף אַ שפּאַנונג צווישן נאָסטאַלגיע און אַפּאָקאַליפּטישע געדאַנקען. לויט מײַן אייגענער מיינונג, האָבן די דאָזיקע ווערק,וואָס פּראָפֿ’קאַפּלאַן דיסקוטירט אין זײַן נײַ בוךֹYiddish Writers in Weimar Berlin: A Fugitive Modernism (German 
 Jewish Cultures) _____________________________________________________________ 
 געהאַט אַ גרויסע השפּעה אויף קולבאַקס שפּעטערדיקע ליטעראַרישע פּרוווּן אין ווילנע און מינסק.אַקלאָרער בײַשפּילפֿון דער פֿאַרבינדונג צווישן בערלין און ווילנע איז איינע פֿון די ערשטע, שענסטע און חשובֿסטע ווערקגעווידמעט ווילנע —פּאָעמע «ווילנע», וואָס איז צוערשט דערשינען אין «צוקונפֿט» אין 1926 און שפּעטער אָפּגעדרוקט געוואָרן אין אַ סך ייִדישע זאַמלונגען. ניט געקוקט אויף נאָסטאַלגישע געפֿילן פֿון ווילנער ייִדן, וואָס בדרך־כּלל לייענען זי בלויז ווי אַןאָדע צו ווילנע און אַהימען פֿון ווילנע, איז קולבאַקס שיר־הלל געווידמעט צו «ירושלים ד’ליטא» פֿול מיט קריטיק און שווערע שילדערונגען פֿון אַטיפֿן גײַסטיקן קריזיס,פֿון מיסטעריעזע און אַפּאָקאַליפּטישע וויזיעס און קאָמפּליצירטע באַציונגעןצווישן אים, טראַדיציאָנעלער ייִדישקייט און דער ווילנער רעליגיעזערייִדישער קהילה. עס איז כּדאַי צו דערמאָנען, אז באַלד נאָך פּובליקירן אין 1926 די פּאָעמע «ווילנע» און דעם ראָמאַן «מאָנטאָג», אוןאַפילו נאָכן ווערן דער פֿאָרזיצער פֿון דעם ווילנער פּען־קלוב אין אָקטאָבער 1928 האָט קולבאַק פֿאַרלאָזט ווילנע און זיך באַזעצט אין מינסק. 
 אַן אַנדער אופֿן צו באַטראַכטן די טראַיעקטאָריע פֿון קולבאַקס שאַפֿונג איז דורך איבערקוקן די ווילנער קולטור־היסטאָרישע זאַמלביכער אויף ייִדיש. אין מײַןפֿאָרשונג, וואָס איז אָנגעשריבן געוואָרן אינעם העברעישן אוניווערסיטעט אונטער דער אָנפֿירונג פֿון דעם היסטאָריקער פּראָפֿ’ דימיטרי שומסקי —»די ראָלע פֿון קולטור־היסטאָרישע אויסגאַבעס וועגן ווילנע און ווילנער ייִדן צווישן די יאָרן 1916 – 1939″, האָב איך אָנגעוויזן, ווי אַזוי זײַנען די ליטעראַרישע פּרוּוון נאָך דער ערשטער וועלט־מלחמהאײַנשטימיק געווען מיט די פּרוּוון פֿוןייִדישע אינטעלעקטואַלן צו שאָפֿן אַ נײַע מעטאָדאָלאָגיע פֿון שרײַבן אַן אַקטועלע ייִדישע געשיכטע. אין קאָנטראַסט צו דיהיסטאָריקערס פֿונעם אַלטן דור, וואָס האָבן באַשריבן די אַלטע געשיכטע פֿון דער ווילנער ייִדישער קהילה אויף לשון־קודש, באַשרײַבט דינײַע קולטור־היסטאָרישעפֿאָרשונגאויף ייִדיש די אַקטועלע ייִדישע געשיכטע, וואָס ווערט באַזירט אויף דעם נײַעם מאָדערניסטישן כאַראַקטער פֿון די אָפּהאַנדלונגען צווישן היסטאָריע, ליטעראַטור און קונסט, און צוגעגעבן דער נײַער ייִדישער ליטעראַטור אַן אייגענשאַפֿט פֿון אַ קולטור־היסטאָרישן דאָקומענט. אַזוי אַרום, ווערט קולבאַקס פּאָעזיע אַ וויכטיקער טייל פֿונעם קאָלעקטיוון ייִדישן זכּרוןפֿון דער צווישן־מלחמהדיקער תּקופֿה ניט בלויז אין די ליטעראַרישע זאַמלונגען, צײַטונגען און מעמואַרן, נאָר אויכעט אין דער מאָדערנער קולטור־היסטאָרישער ליטעראַטור. אין אַ ליטעראַרישן איבערזיכט פֿון ווילנער זאַמלבוך (ווילנע, 1918) רעדאַקטירט פֿון צמח שאַבאַד, שרײַבט משה שאַליטוועגן קולבאַקס ערשט ליד «שטערנדל», וואָס וועט באַלד ווערן אַ פֿאָלקסמאָטיוו; אָבער פֿון אָנהייב צוואַנציקער יאָרן, אין «ווײַטער־בוך»לזכר א’ ווײַטער (ווילנע, 1920), אין מאָריץ גראָסמאַנס «ייִדישע ווילנע אין וואָרט און בילד» (ווילנע, 1924), נחמן שאַפיראַס זאַמלונג אויף ליטוויש «ווילנע אין דער נײַער פּאָעזיע בײַייִדן» (קאָוונע, 1935), זלמן שיקס «טויזנט יאָר ווילנע» (ווילנע, 1939) און אַנדערע זאַמלונגען,וואס זײַנען דערשינען אין ווילנע צווישן ביידע וועלט־מלחמות, האָט מען אָפּגעגעבן דאָס אָרטקולבאַקס מאָדערניסטישן וואָרט. 
  https://forward.com/yiddish/458468/a-new-look-at-the-yiddish-literature-that-flourished-in-weimar-berlin/  
                