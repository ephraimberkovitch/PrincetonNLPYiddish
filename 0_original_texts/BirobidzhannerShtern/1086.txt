
 
 רוני כּהן Рони Коэн 
 אין דער ביבליאָטעק פֿונעם ייִדישן טעאָלאָגישן סעמינאַר אין ניו־יאָרק ווערט אָפּגעהיט אַ כתבֿ־יד, וואָס אַנטהאַלט אַ לאַנג פּאָעטיש ווערק לויט מאָטיוון פֿון מגילת־אסתּר, וואָס איז אָנגעשריבן געוואָרן אויף ייִדיש אינעם 19טן יאָרהונדערט דורך אַן אומבאַוווּסטן מחבר. דאָס ליד איז פֿול מיט הומאָר און דראַמע. דאָס איז איינע פֿון די לעצטע אַנטפּלעקונגען פֿון דער אַלטער ייִדישער טראַדיציע פֿון מגילה־לידער. דער כתבֿ־יד איז באַוווּסט געוואָרן צווישן ספּעציאַליסטן אונטער זײַן קאַטאַלאָגישן טיטל “מתּנה לפּורים”. 
 איצט איז דאָס דאָזיקע ליד, וואָס האָט במשך פֿון כּמעט צוויי יאָרהונדערטער עקזיסטירט בלויז אין כּתבֿ־יד, 
 Тедди Голденберг טעדי גאָלדענבערג 
 סוף־כּל־סוף פֿאַרעפֿנטלעכט געוואָרן אינעם תּל־אָבֿיבֿער “ה.לייוויק פֿאַרלאַג”. דער אָריגינעלער טעקסט ווערט באַגלייט אין דער אויפֿלאַגע מיט אַן אַרײַנפֿיר און וויסנשאַפֿטלעכע קאָמענטאַרן, ווי אויך מיט אַ פּאַראַלעלער העברעיִשער איבערזעצונג פֿונעם יונגן ישֹראלדיקן פֿאָרשער רוני כּהן, אַן אַספּיראַנט פֿונעם תּל־אָבֿיבֿער אוניווערסיטעט, וועלכער אַרבעט איבער אַ דאָקטאָר־דיסערטאַציע אויף דער טעמע “קאַרנאַוואַל און קאַנאָן: די פּורים־פּאַראָדיע אין מיטל־אַלטער”. דערצו נאָך איז רוני כּהן אַ ייִדיש־לערער אויף זומער־קורסן, וועלכע ווערן דורכגעפֿירט אינעם תּל־אָבֿיבֿער אוניווערסיטעט. 
 דאָס נײַע בוך איז גאַנץ געלונגען אוליסטריט מיט צייכענונגען פֿון טעדי גאָלדענבערגן. ער איז אויך יונג און איז באַוווּסט אין ישֹראל איבערהויפּט ווי אַ קאָמיקס־מאָלער. 
 
 וו. פּיריאַטינסקי 
 