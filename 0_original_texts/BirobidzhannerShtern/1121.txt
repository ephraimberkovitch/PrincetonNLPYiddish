
 אינטערנאַציאָנאַלער אָנדענק־טאָג פֿון האָלאָקאָסט־קרבנות 
 דער ווידעאָ־אַרכיוו פֿאַר האָלאָקאָסט־עדות אויף פֿאָרטונאַטאָווס נאָמען בײַם אַמעריקאַנער יעיל־אוניווערסיטעט האָט אַרויסגעלאָזט די טעג אַ דיגיטאַלן אַלבאָם “ שרײַ , הערצעלע , שרײַ !”. 
 ער שליסט אין זיך אײַן 13 לידער פֿאַרפֿאַסטע דורך ייִדן , וועלכע האָבן איבערגעלעבט דעם חורבן . חוץ טעקסטן אויף ייִדיש , זײַנען צווישן זיי פֿאַראַן אויך טעקסטן אויף פּויליש און פֿראַצויזיש . אָט די עדות־לידער האָבן אויסגעפֿילט אַן אַנסאַמבל אונטער דער אָנפֿירונג פֿונעם באַוווּסטן כּלי־זמר זיסל סלעפּאָוויטש און דער וואָקאַליסט סאַשע לוריע . 
 מע דאַרף באַצייכענען , אַז דאָס איז שוין דער צווייטער דיגיטאַלער אַלבאָם , וואָס באַזירט זיך אויף מאַטעריאַלן פֿון פֿאָרטונאַטאָווס ווידעאָ־אַרכיוו פֿאר האָלאָקאָסט־עדות . פֿריִער האָבן זיסל סלעפּאָוויטשס אַנסאַמבל און סאַשע לוריע רעקאָרדירט אַן אַלבאָם אונטערן נאָמען “ וווּ איז אונדזער היימלאַנד ?”, וועלכער שליסט אײַן 14 אַראַנזשירטע דורך זיסל סלעפּאָוויטשן זינגלידער אויף ווערטער פֿון לעבן־געבליבענע אינעם חורבן . 
 
 וו . פּיריאַטינסקי 
 