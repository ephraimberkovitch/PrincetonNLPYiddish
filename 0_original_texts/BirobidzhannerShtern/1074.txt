
                     דער גובערנאַטאָר פֿון דער ייִדישער אויטאָנאָמער געגנט ראָסטיסלאַוו גאָלדשטיין האָט דערציילט אין זײַן אינסטאַגראַם, ווי אַזוי איז פֿאָרגעקומען זײַן באַגעגעניש מיטן הויפּט־רבֿ פֿון רוסלאַנד ר׳ בערל לאַזאַר   
  די ייִדישע אויטאָנאָמע געגנט איז אַ באַזונדערער רעגיאָן. 
 און מיר האָבן אַלע מעגלעכקייטן זיך אַנטוויקלען דינאַמיש און גיך. און דאָ איז וויכטיק צו רעדן סײַ וועגן עקאָנאָמישע אַספּעקטן סײַ וועגן נאַציאָנאַלע אייגנטימלעכקייטן. 
 דווקא וועגן דעם, ווי עס דאַרף אויסצוזען דער רעגיאָן פֿונעם שטאַנדפּונקט פֿון דער ייִדישער קולטור און ייִדישע טראַדיציעס, האָבן מיר גערעדט מיט הרבֿ־הראשי פֿון רוסלאַנד ר’ בערל לאַזאר. 
 דאָס איז ניט געווען אונדזער ערשטע באַגעגעניש מיטן מנהיג פֿון די רוסלענדישע ייִדן. און יעדעס מאָל געפֿינען מיר אַלץ נײַע פּונקטן פֿאַר אַנטוויקלונג פֿון דער ייִדישער אויטאָנאָמער געגנט. 
 מיר האָבן באַהאַנדלט די צוגרייטונג צום פֿעסטיוואַל פֿון דער ייִדישער קולטור, וועלכער וועט דורכגעפֿירט ווערן אין דער מיט פֿון סעפּטעמבער. פֿאַר אונדז איז דאָס ניט בלויז אַ קולטור־פּלעצל, נאָר אויך אַ מעגלעכקייט באַווײַזן די געסט פֿון אנדערע לענדער, מיט וואָס לעבט דער רעגיאָן, ווי אַנטוויקלט ער זיך, דערמאָנען וועגן זײַן אייג נאַרטיקייט. 
 עס זײַנען אָנגעמערקט אַנטוויקלונגס־פּערספּעקטיוון פֿאַרבונדענע מיטן בריק־איבערגאַנג אין ניזשנעלענינסקאָיע. לאָזן אים אין עקספּלואַטאַציע איז פֿאַרפּלאַנירט אין אויגוסט. די בריק וועט אָבליגאַטאָריש ווערן אַ קאַטאַליזאַטאָר פֿאַרן שאַפֿן אין דער אויטאָנאָמער געגנט אַ טוריסטישן קלאַסטער, וועלכן מיר וועלן אַנטוויקלען בשותּפֿות מיט רעליגיעזע און געזעלשאַפֿטלעכע אָרגאַניזאַציעס. 
 מיר וועלן ניט פֿאַרגעסן אויך וועגן ביזנעס, וועלכער אַנטוויקלט זיך אין דער ייִדישער קהילה. פֿאַר יונגע און אַמביציעזע אונטערנעמער וועלן דערעפֿנט ווערן נײַע מערק. און פֿאַרן רעגיאָן וועט עס ווערן נאָך אַ שפּאַן צום פֿאַרבעסערן די סאָציאַל־עקאָנאָמישע סיטואַציע. 
                