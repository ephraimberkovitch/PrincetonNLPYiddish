
                      &nbsp;  די   ישֹראלדיקע   נאַציאָנאַלע   אינסטאַנץ   פֿאַר   ייִדיש   האָט   אָנגערופֿן   די   נעמען   פֿון   דרײַ   לאַורעאַטן   פֿונעם   האַיאָריקן   קאָנקורס   פֿון   קורצער   דערציילונג   אין   ייִדיש  .     
  דאָס   איז   שוין   דער   צווייטער   אַזאַ   קאָנקורס  .   ס  ’  איז   כּדאי   צו   דערמאָנען  ,   אַז   דערציילונגען   פֿון   די   לאַורעאַטן   פֿונעם   פֿאַראַיאָריקן   קאָנקורס   –   שירי   שאַפּיראַ  ,   עטל   ניבאָרסקי   און   רפֿאל   האַלף   זײַנען   פֿאַרעפֿנטלעכט   געוואָרן   אין   “  ביראָבידזשאַנער   שטערן  ”.   
  די   לאַורעאַטן   פֿונעם   האַיאָריקן   קאָנקורס   זײַנען   געוואָרן   רות   לעווין   מיט   איר   דערציילונג   “  אַ   רײַזע   פֿון   טשערנאָוויץ   קיין   קיִעוו  ”,   לייבל   באָטוויניק   (“  פֿלי  ,   פֿאַרבן־פֿלאַטערל  ,   פֿלי  !”)   און   אלכּסנדר   פֿיש   מיט   זײַנע   “  דרײַ   בריוו  ,   וואָס   פֿעליקס   האָט   געשריבן   בנימינען  ”.   
  די  ,   וואָס   זײַנען   שוין   געווען   די   לאָורעאַטן   פֿונעם   קאָנקורס  ,   מעגן   ניט   נעמען   אין   אים   אַן   אָנטייל   צום   צווייטן   מאָל  .   אויף   אַזאַ   אופֿן   באַמיט   זיך   די   נאַציאָנאַלע   אינסטאַנץ   פֿאַר   ייִדיש   דערמוטיקן   וואָס   מער   נײַע   מחברים   צו   דער   קינסטלערישער   שאַפֿונג   אויף   דער   ייִדישער   שפּראַך  .  
 
    וו  .   אַראָנאָוו    
                