
                     עס האָט זיך געדאַכט, אַז בײַ הײַנטיקע צײַטן, ווען אַ סך מער ייִדן ריידן לשון־קודש איידער ייִדיש, איז ניטאָ וואָס צו וואַרטן אויף נײַע ייִדישע איבערזעצונגען פֿון תּנ’’ך־ספֿרים. נאָר עס האָט זיך אַרויסגעוויזן, אַז די אַלטע טראַדיציע ווערט נאָך אַלץ פֿאָרגעזעצט.    
&nbsp;
 די טראַדיציע פֿון ייִדישע איבערזעצונגען און איבערטײַטשונגען פֿון תּנ’’ך־ספֿרים האָט אַ לאַנגע געשיכטע. ס’איז גענוג צו דערמאָנען דאָס “שמואל־בוך”, וואָס האָט זיך באַוויזן אין 51טן יאָרהונדערט, און “צאינה־וראינה”, וואָס איז דערשינען מיט אַ יאָרהונדערט שפּעטער. אין 6291 איז פֿאַרעפֿנטלעכט געוואָרן די פֿולע און פּינקטלעכע ייִדישע איבערעצונג פֿונעם גאַנצן תּנ’’ך, איבער וועלכער עס האָט געהאָרעוועט יאָרנלאַנג דער באַוווּסטער דיכטער און איבערזעצער יהואש (פּען־נאָמען פֿון יהואש־שלמה בלומגאַרטען, 2781 – 7291). דווקא יהואשס איבערזעצונג איז געוואָרן דער אָפֿיציעלער ייִדישער תּרגום פֿונעם ספֿר־הספֿרים. 
 עס האָט זיך געדאַכט, אַז בײַ הײַנטיקע צײַטן, ווען אַ סך מער ייִדן ריידן לשון־קודש איידער ייִדיש, איז ניטאָ וואָס צו וואַרטן אויף נײַע ייִדישע איבערזעצונגען פֿון תּנ’’ך־ספֿרים. נאָר עס האָט זיך אַרויסגעוויזן, אַז די אַלטע טראַדיציע ווערט נאָך אַלץ פֿאָרגעזעצט. יהואש האָט כּמעט מיט הונדערט יאָר צוריק איבערעזעצט דעם תּנ’’ך אויף כּלל־ייִדיש, און דאָ ניט לאַנג, ממש האַיאָר האָט זיך באַוויזן אַ שפּאָגל־נײַע איבערזעצונג פֿון מגילת־אסתּר אין ליטווישן ייִדיש. און ניט סתּם אין ליטווישן ייִדיש, נאָר טאַקע ווי עס שטייט געשריבן אויף דער הילע פֿונעם ספֿר, “לשׂפֿה היהודית המורגלת בפלך ווילנא ובפֿרט במזרחו” – “אין דער ייִדישער שפּראַך, וואָס איז אייגנטימלעך פֿאַר דער ווילנער גובערניע און בפֿרט פֿאַר איר מיזרחדיקער טייל”. אַזוי ווי הײַנט־צו־טאָג איז קיין ווילנער גובערניע ניטאָ און ס’איז כּמעט ניט געבליבן קיין ייִדיש־רעדנער אויף איר געוועזענער טעריטאָריע, האָט די דאָזיקע איבערזעצונג ניט אַזוי אַ פּראַקטישן, ווי אַן אינטעלעקטול־עסטעטישן זין. דאָס איז אַ מין רעקאָנסטרוקציע, אַ שפּראַך־עקספּערימענט. עס האָט אָט די איבערזעצערישע אַרבעט דורכגעמאַכט דער ייִדישער לינגוויסט הירשע־דוד מעינקעס (קאַץ). 
 מגילת־אסתּר אין ליטווישן ייִדיש איז אַרויסגעגעבן געוואָרן אין עלעקטראָנישער פֿאָרם אין וועלנע. דער טעקסט פֿון דער אומגעוויינלעכער איבערזעצונג איז צוטריטלעך אין אינטערנעץ: 


 

  וו. אַראָנאָוו                  