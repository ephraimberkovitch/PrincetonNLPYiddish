
                      די מערהײַט מענטשן, אויב מע וועט זיי בעטן איבערצורעכענען די גרעסטע פיזיקערס פון דער וועלט, וועלן געוויס צום אלעם ערשטן אָנרופן דעם נאָמען פון אלבערט איינשטיין. דאכט זיך, אז זײַן וויסנשאפטלעכע ירושה איז גענוי אויסגעפאָרשט און אז אין זײַן ביאָגראפיע זײַנען ניטאָ קיין סודות. אָבער דאָס איז גלאט נישט אזוי  
 ”אָן א ברעקל טאלאנט“    
 דער קינפטיקער געלערנטער איז געבוירן געוואָרן אין 9781. פון קינדווײַז אָן האָט מען אים געלערנט שפּילן אויף א פידל. א קינד איז אלבערט געווען א מאָדנע. ער איז געווען נערוועז, האָט ליב געהאט איינזאמקײַט און געקאָנט זיך צעוויינען ווען מע דארף יאָ און ווען מע דארף ניט. אין דער שול האָט מען אים געהאלטן פאר א טיפּש. דער לערער פון פיזיק האָט אפילו איין מאָל געזאָגט: ”ס’וועט פון אים קיין לײַט ניט זײַן!“ 
 און טאקע יאָ, בײַ זײַן ערשטן פּרוּוו ארײַנצוטרעטן אינעם ”פּאָליטעכניקום“ (ציריך) האָט איינשטיין זיך דורכגעוואלגערט אויפן עקזאמען. נאָר זײַן צווייטער פּרוּוו איז געווען א דערפאָלגרײַכער. 
 בעת לערנען זיך האָט איינשטיין זיך באקענט מיט א סטודענטקע מילעווא מאריטש, וועלכע האָט געשטאמט פון סערביע. מילעווא איז געווען שלאף אויף געלענק-טובערקולאָז און האָט שטארק געהונקען. אָבער דאָס מיידל איז געווען זייער קלוג און האָט געהאט די גרויסע פעיִקײַטן אין מאטעמאטיק. אלבערט און מילעווא האָבן חתונה געהאט, כאָטש איינשטיינס עלטערן זײַנען נישט געווען אנציקט פון אזא ”מינדערווערטיקער“ שנור. 
 אין דעם זעלבן יאָר איז בײַ אלבערט און מילעווא געבוירן געוואָרן א טאָכטער. צום באדויערן, האָט זי געהאט דאון-סינדראָם און איז געשטאָרבן אין אָנדערהאלבן יאָר ארום פון סקארלאטין. 
 אין 5091 יאָר האָט איינשטיין באקומען א שטעלע פונעם עקספּערט פון דער פּאטענט-ביוראָ אין ציריך. אָבער אן ארבעטסלוין פונעם יונגער-מאן איז געווען א נישטיקער און דאָס פּאָרפאָלק האָט געלעבט אין אויסערסט שטארקער נויט. איבער דער שלעכטער נערונג האָבן בײַ אלבערט זיך אנטוויקלט די כראָנישע שלאפקײַטן פון לעבער און מאָגן. זייער הייראט איז סוף-כל-סוף זיך צעפאלן, אָבער מע זאָגט, אז גראָד מילעווא האָט געהאָלפן דעם מאן פאנאנדערצוארבעטן דעם מאטעמאטישן באזיס פון דער רעלאטיוויטעט-טעאָריע. אָבער קיין ערנסטע באשטעטיקונגען פון אזא ווערסיע זײַנען ניטאָ. חוץ אפשר דאָס, וואָס איינשטיין האָט זיך געטיילט מיט זײַן נאָבעל פּריז מיטן געוועזענעם ווײַב. 
 דער וועג צו אנערקענונג 
 איינשטיין האָט פאָרמולירט זײַן רעלאטיוויטעט-טעאָריע אין 6191 יאָר. אָבער ווייניק ווער האָט פארשטאנען איר תוך. ווען עפּעס א פרוי האָט געבעטן דעם געלערנטן צו דערקלערן, וואָס איז אזוינס, האָט איינשטיין איר געענטפערט אין א פארדראָס: 
— שטעלט זיך פאָר, אז צען מענטשן דערקלערן אײַך עפּעס. איז עס פיל אָדער ווייניק? 
— פיל, — האָט געענטפערט די פרוי. 
— און איצט שטעל זיך פאָר, אז נאָר צען מענטשן אין דער גאָרער וועלט פארשטיין מײַן טעאָריע. 
אפילו די וויסנשאפטלעכע געזעלשאפטלעכקײַט האָט ניט באלד אויפגענומען איינשטיינס אנטדעקונגען. נאָר שפּעטער האָט מען זיי אָפּגעשאצט ווי געהעריק. דער געלערנטער האָט צוגעגעבן צו די דרײַ עקזיסטירנדיקע אויסמעסטונגען די פערטע — די צײַט, האָט באגרינדעט די רעלאטיווקײַט פון רוים און צײַט, האָט ארײַנגעפירט א באגריף ”דער אויסגעקרימטער רוים“. 
 אן אמתע אנערקענונג איז צו אים געקומען אין 9191 יאָר, ווען די אסטראָנאָמישע אכטגעבונגען האָבן באשטעטיקט איינשטיינס אויספיר, אז די שווערקראפט נייגט אָפּ די שײַן און דאָס ברענגט צום אויסקרימען דעם רוים. נאָך דעם האָט מען אָנגעהויבן אָנרופן איינשטיינען ”א זשעני“. 
 נאָך די נאציס זײַנען געקומען צו דער מאכט אין דײַטשלאנד, איז איינשטיין געווען געצוווּנגען עמיגרירן. מארץ חודש 3391 איז ער ווי א סימן פון פּראָטעסט ארויסגעגאנגען פונעם באשטאנד פון וויסנשאפט-אקאדעמיע פון פּרייסן און איז אוועקגעפאָרן קיין בעלגיע. אין אָקטאָבער איז ער אוועקגעפאָרן קיין פשא, וווּ ער האָט פארקויפט דער ביבליאָטעק פון קאָנגרעס אלע זײַנע ביכער פאר זעקס מיליאָן דאָלאר.דאָס האָט אים געמאכט רײַך און וועלט בארימט. 
 דער געלערנטער האָט געלייענט לעקציעס, באקומען פילצאָליקע טיטלען און פאָרשלאָגן. ער האָט געהאט א שם אין דער אריסטאָקראטישער געזעלשאפט, אָבער ווייניק ווער האָט געקאָנט באשרײַבן כאָטש אין אלגעמיינע שטריכן זײַן רעלאטיוויטעט-טעאָריע. א מאָל האָט איינשטיין זיך באגעגנט מיט טשארלי טשאפּלינען. דער אקטיאָר האָט געזאָגט: ”זיי זײַנען אנציקט פון מיר, ווײַל איך מאך די פארשטענדלעכע זאכן. זיי זײַנען אנציקט פון אײַך, ווײַל איר מאכט די אומפארשטענדלעכע זאכןר“. 
 אן עקספּערימענט אין פילאדעלפיע 
 מיטן נאָמען פון איינשטיין, וועלכער האָט א געוויסע צײַט געדינט אין ים-מיניסטעריום פון פשא, פארבינדט מען אן עקספּערימענט, וואָס מע האָט אים דורכגעפירט אין 3491 יאָר אויף איינער א מיליטער-באזע אין פילאדעלפיע. אויפן עסמינעץ ”עלדרידזש“ האָט מען אוועקגעשטעלט א ספּעציעלע אפּאראטור, וואָס האָט געקאָנט ענדערן די גרייס און ווענדונג פון עלעקטראָמאגנעטישע פעלדער. ווען מע האָט זיי אײַנגעשלאָסן, איז עסמינעץ פארשוווּנדן פון די ראדאר-עקראנען. 
 שפּעטער זײַנען אומגעגאנגען קלאנגען, אז די שיף האָט זיך איבערגערוקט אין אן אנדער אויסמעסטונג. אייניקע עקיפּאזש-מיטגלידער זײַנען יאקאָבי אָן שפּורן פארפאלן געוואָרן, די אנדערע זײַנען געשטאָרבן פון אומבאוווּסטע סיבות, און מיט די דריטע האָבן אָנגעהויבן פאָרקומען פארשיידענע פּאראנאָרמאלע דערשײַנונגען. די געלע פּרעסע האָט אזוי פיל געשריבן וועגן דעם געפאל, אז ס’איז שווער צו זאָגן, וווּ איז דער אמת און וווּ איז אויסטראכטעניש. יעדנפאלס, די מאכטן האָבן געגעבן אן אָפיציעלע הכחשה צו אלע ”פּאראנאָרמאלע“ קלאנגען. אָבער ווער וועט אנטפּלעקן א מיליטערישער סוד! 
 א משוגענער און זײַן פעלד-טעאָריע 
 אויף דער עלטער איז איינשטיין געבליבן כמעט איינער אליין. אלע זײַנע קרובים אָדער זײַנען געשטאָרבן, אָדער האָבן געוווינט ווײַט פון אים. די איינציקע פארבינדונג מיט דער וועלט איז געוואָרן זײַן סעקרעטארשע עלען דוקאס. 
 דער געלערנטער האָט געליטן פון שלאָפלאָזיקײַט, ניט געוואָלט וואשן זיך, צוקעמען זיך, האָט אומציכטיק זיך געקליידט… מע האָט אָנגעהויבן האלטן אים פאר א מעשוגענעם. 
 פאר עטלעכע יאָרן פארן טויט האָט מען פאָרגעלייגט איינשטיינען צו ווערן א פּרעזידענט פון נאָר וואָס געשאפענער מדינה ישראל. ער האָט, אוודאי, זיך אָפּגעזאָגט. דעם 81 אפּריל 5591 יאָר איז דער גרויסער פיזיקער געשטאָרבן. 
 מע זאָגט, אז אין די לעצטע יאָרן לעבן האָט איינשטיין געארבעט איבער א טעאָריע פון איינזאמען פעלד, וואָס האָט געקאָנט פולשטענדיק ענדערן אונדזער פארשטאנד פון רוים און צײַט. אָבער פאר זײַן טויט האָט איינשטיין פארברענט אלע זײַנע נאָטיצן לויט אָט דער טעמע. דער גרויסער געלערנטער האָט, מעגלעך, גערעכנט, אז די מענטשהײַט איז נאָך ניט גרייט צו אזעלכע אנטדעקונגען. 
                