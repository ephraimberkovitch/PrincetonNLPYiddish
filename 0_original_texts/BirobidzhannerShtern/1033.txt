
                      
 די־פּי־לאַגערן (לאַגערן פֿאַר “דיספּלייסט פּערזאָנען”) פאַר ייִדן, געשאַפֿענע נאָך דער צווייטער וועלט־מלחמה, האָבן עקזיסטירט בסך־הכּל במשך פֿון געציילטע יאָרן.   אָבער דאָס איז געווען אַ וויכטיקער פּעריאָד אין דער געשיכטע פֿונעם ייִדישן פֿאָלק. לויט די אָנגאַבן פֿונעם סוף 6491, האָבן זיך אין אַזעלכע לאַגערן, איבערהויפּט אויף דער טעריטאָריע פֿון דײַטשלאַנד, ווי אויך פֿון עסטרײַך און איטאַליע, זיך געפֿונען אַריבער פֿערטל מיליאָן שארית־הפּליטה. אין די ייִדישע די־פּי־לאַגערן האָבן זיך שטורמיש אַנטוויקלט די ייִדישע פּרעסע, ליטעראַטור און טעאַטער, דער עיקר אויף ייִדיש. דער דאָזיקער ווייניק באַוווּסטער זײַט אין דער ייִדישער קולטור־געשיכטע איז געווידמעט די מאָנאָגראַפֿיע פֿון דער ישׂראלדיקער היסטאָריקערין דאָקטאָר אלה (עלע) פֿלאָרעסהיים “תּחיית המילים. תּרבות הייִדיש במחנות העקורים” (“דער ווערטער־ווידערגעבורט. די קולטור אויף ייִדיש אין די די־פּי־לאַגערן”), וועלכע איז נאָר וואָס דערשינען אין ירושלים. דאָס נײַע בוך איז צוגעגרייט צום דרוק און אַרויסגעלאָזט געוואָרן בשותּפֿות דורך די פֿאַרלאַגן פֿונעם צענטער זלמן שזר און פֿונעם מעמאָריאַלן מוזיי “יד ושם”. 


 
 וו. פּיריאַטינסקי                 