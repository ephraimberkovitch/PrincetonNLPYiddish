
 א כינעזישער רעזשיסאָר האָט געזוכט אין בלאגאָוועשטשענסק צווישן די אָרטגעבירטיקע ייִדן די אקטיאָרן פאר זײַן נײַעם פילם. ”א בריוו פונעם ווײַטן מיזרח“ — אזוי רופט זיך אָן א טעלעוויזיע-פּראָיעקט, וואָס וועט דערציילן וועגן דעם גורל פון ייִדן, וועלכע זײַנען אטלאָפן פון די נאציס אויפן ווײַטן מיזרח און קיין כינע. די פילמירונגען וועלן זיך אָנהייבן שוין אין אפּריל 
 
 דער רעזשיסאָר לין כאי האָט שוין געשאפן פיר פּראָיעקטן. אינעם יסוד פון זײַן נײַעם פּראָיעקט ליגט דאָס בוך פונעם כינעזישן אויטאָר, דעם פּרינציפּאל פונעם פּאָליטישן אינסטיטוט טשזשאן סין קע, וועלכער האָט באשריבן אין זײַן גרעסערער דערציילונג די געשעענישן פון דער צווייטער וועלט-מלחמה, ווען ייִדן האָבן געזוכט א רעטונג פון די נאציס דורך אנטלויפן קיין כינע. 
 דער הויפּט-העלד פון דער האנדלונג איז א 01יאָריק ייִנגל, וואָס איז איבער די פארפאָלגונגען געוואָרן א יתום און איז געבליבן פּנים-אל-פּנים מיט אלע שוועריקייטן. כדי צו געפינען א קינד אויף דער הויפּט-ראָלע איז דער רעזשיסאָר געקומען צו פאָרן קיין בלאגאָוועשטשענסק, נעמלעך — אין דער אָרטיקער ייִדישער קהילה. לין כאי קלײַבט אויך צו צווישן די מענטשן פון ייִדישן אָפּשטאם די אקטיאָרן אויף אנדערע ראָלעס פאר זײַן פילם. א פּרוּוו טאָן דאָס גליק זײַנען אין בלאגאָוועשטשענסק געקומען ארום 03 מענטשן. 
 — פון מײַנע באקאנטע האָב איך זיך דערוווּסט, אז ס’פאָדערט זיך פארן פילם א פרוי אין עלטער פון 53-04 יאָר, מיט ייִדישע וואָרצלען. דורכן איבערזעצער האָב איך גערעדט מיט דער רעזשיסאָר-גרופּע. די כינעזישע קינעמאטאָגראפיסטן האָבן מיך געפרעגט וועגן מײַן פּראָפעסיע, צי האָב איך א פאָרשטעלונג וועגן שפּילן אויף דער בינע, צי קען איך רעדן אויף ייִדיש אָדער העברעיִש. ווי איך האָב פארשטאנען, טויג איך נישט פאר דער ראָלע, — האָט דערציילט די אײַנוווינערן פון בלאגאָוועשטשענסק אנאסטאסיע. 
 פריִער איז דער אָפּקלײַב פון אקטיאָרן דורכגעגאנגען אין שאנכײַ. אויף דער הויפּט-ראָלע האָט מען נאָך קיינעם ניט באשטעטיקט. מיט זײַן קאָמאנדע פּלאנירט דער רעזשיסאָר זוכן די אקטיאָרן אין דער ייִדישער אווטאָנאָמער געגנט, אין מאָסקווע און ישראל. די פילמירונגען זײַנען אויסגערעכנט אויף פיר חדשים און וועלן זיך אָנהייבן אין אפּריל, אָבער מע ווייסט נאָך ניט, וווּ זיי וועלן פאָרקומען — אין שאנכײַ, כארבין אָדער אין דער פּראָווינץ כענאן. דעם פילם פון 04 סעריעס פּלאנירט מען ווײַזן אין כינע אויפן צענטראלן טעלעוויזיע-קאנאל סוף 7102 יאָר — אָנהייב 8102 יאָר. 
 