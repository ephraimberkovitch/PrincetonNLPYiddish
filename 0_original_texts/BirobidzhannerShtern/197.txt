
                     די ישֹראלדיקע נאַציאָנאַלע אינסטאַנץ פֿאַר ייִדישער קולטור איז ממשיך איר פּראָגראַם “מועדון ייִדיש מהבית” (“ייִדיש־קלוב אין דער היים”), וועלכע איז ספּעציעל געשאַפֿן געוואָרן כּדי ניט אויפֿהערן די קולטור־אויפֿקלערערישע טעטיטקייט פֿון דער אינסטאַנץ אין באַדינגונגען פֿון דער מגפֿה פֿונעם קאָראָנעווירוס, ווען פֿאַקטיש אַלע עפֿנטלעכע אונטערנעמונגען זײַנען פֿאַרבאָטן.   
 דער “ייִדיש־קלוב אין דער היים” באַזירט זיך אויף לעקציעס און קאָנצערנטן אין זום, ווי אויך אויף פֿאָרשטעלונג פֿון פֿאַרשיידענע מאַטעריאַלן אין אינטערנעץ. די אָרדנטלעכע (שוין די אַכטע) סעריע פֿונעם “ייִדיש־קלוב אין דער היים” איז פֿולקום געווידמעט דעם גרויסן ייִדישן פּראָזאַיִקער און דראַמאַטורג שלום אַש (1880, קוטנע, פּוילן – 1957, לאָנדאָן). 
 ס’איז כּדאי צו דערמאָנען, אַז האַיאָר מערקט מען אָפּ זײַן 140טן געבורטסטאָג. שלום אַש איז דער מחבר פֿון אַזעלכע וויכטיקע אין דער געשיכטע פֿון דער ייִדישער ליטעראַטור ווערק ווי די פּיעסן “גאָט פֿון נקמה” (דאָס איז, ווײַזט אויס געווען די ערשטע איבערגעזעצטע פֿון ייִדיש פּיעסע, וועלכע איז געגאַנגען אויף פּראָפֿעסיאָנעלער רוסישער בינע), “משיחס צײַטן”, מאָטקע גנבֿ” און די ראָמאַנען “קידוש־השם”, “אָנקל מאָזעס”, “דער תּהילים־ייִד”, “דער מאַן פֿון נצרת”, “דער ברענענדיקער דאָרן” אא. 
 
  וו. אַראָנאָוו  
                