
 ”ווינט פון ענדערונגען“ — מיט אזא טעמע זײַנען פארייניקט פערציק אויסשטעלונגען פועם 01טער אינטערנאציאָנאלן ביענאלע ”מאָדע און סטיל אין פאָטאָגראפיע — 7102“. איינע פון די סאמע בולטע עקספּאָזאָצאָעס האָט זיך געעפנט אין מאָסקווע אין מולטימעדיא ארטא-מוזיי. אייגנטלעך, עס זײַנען צוויי אויסשטעלונגען פון צוויי פארשיידענע, אָבער אין עפּעס-וואָס זייער ענלעכע מײַסטערס — מישעל סימא און איגאָר מוכין. איינער האָט אויסגעפאָרשט ”די פּאריזער ארט-בינע הינטער די קוליעסן“, דער צווייטער — ”די אלטערנאטיווע קולטור פון די אכציקער יאָרן“ 
 מישעל סימא — איז א פּסעוודאָנים פונעם פאָטאָגראף מיכאיל זמאיעווסקי. ”סימא“ איז אן אנגראמע פונעם פראנצייזישן וואָרט ”SIMA“, וואָס הייסט פרײַנד. ער האָט געחברט מיט אזעלכע באוווּסטע קינסטלערס, ווי פּאבלאָ פּיקאסאָ, אנרי מאטיס, זשאן קאָקטאָ. 
 אן אנטשיידנדיקע ראָלע אינעם גורל פונעם סקולפּטאָר — דאָס איז געווען זײַן הויפּט-פּראָפעסיע — האָט געשפּילט טאקע פּיקאסאָ. נאָך דער צווייטער וועלט-מלחמה איז מישעל, אין א טיפער מרה-שחורה נאָך אוישוויץ, געקומען צו פאָרן צו אים קיין אנטיב. כדי כאָטש ווי ניט איז דערמוטיקן דעם חבר, האָט פּיקאסאָ פאָרגעלייגט סימא צו פאָטאָגראפירן אים בעת דער ארבעט. 
 ”אָט דער פּראָצעס פארכאפּט אים, ביסלעכווײַז הייבט ער אָן אויפצונעמען דאָס אלץ נישט נאָר ווי א טעכנישן אינסטרומענט: ווי ס’איז געווען פריִער און ווי ס’איז געוואָרן דערנאָך. עס הייבט אים אָן צו אינטערעסירן די פיגור פונעם קינסטלער אליין בעת דער ארבעט. טאקע פון דעם הייבט זיך אָן סימא ווי דער אויטאָר פון דער סעריע פּאָרטרעטן פון די פירנדיקע קינסטלערס פון דער צײַט“, — דערציילט דער קוראטאָר פון דער אויסשטעלונג אנא זײַצעווא. 
 מישעל סימא איז געווען אן אָפנהארציקער און פרײַנדלעכער מענטש. אָט פאר וואָס מע האָט אים ארײַנגעלאָזט אין ”קדשי-קדשים“. אויף די שווארץ-ווײַסע פאָטאָגראפיעס איז פארקערפּערט אפשר די סאמע ברייטע קונסט-גאלעריע פונעם צוואנציקסטן יאָרהונדערט: דיושאן. מאן ריי, שאגאל, לע קאָרבוזיע… ”די סעריע פאָטאָגראפיעס מיט זשאָאן מיראָ איז אוניקאל, ווײַל מיראָ אליין איז געקומען אין מײַן פאָטערס ווארשטאט (געוויינלעך פלעגט מײַן טאטע קומען צו די קינסטלערס). דער טאטע איז אליין געווען א סקולפּטאָר, און דאָס איז זייער א וויכטיקע זאך: ווען ער האָט פאָטאָגראפירט די אנדערע סקולפּטאָרן אין זייערע ווארשטאטן, האָט ער געוווּסט ווי אזוי עס גייט די ארבעט דאָרטן און ווי אזוי זאָל מען באגיין מיט די קונסטווערק“, — דערציילט דער זון פון מישעל סימא פּיער סמאזשעווסקי. 
 גאָר אנדערש זעען אויס די העלדן פונעם צוואנציקסטן יאָרהונדערט, פון פסס’’ר. אויף די פאָטאָבילדער פון איגאָר מוכין איז פאָרגעשטעלט די אלטערנאטיווע קולטור פון די אכציקער יאָרן. אין לעדער-קורטקעס, מיט פּאפּיראָסן, אין מײַקעס און קייטן. די שטורעמדיקע יונגע יאָרן פון פּעטער מאמאָנאָוו, דוניא סמירנאָווא, יורי שעווטשוק און, פארשטייט זיך, וויקטאָר צוי. 
 ”איגאָר מוכין איז אונדזער א קלאסיקער, מיר קאָנען שטאָלצירן מיט אים, ער איז אונדזער קארטיע ברעסאָן, מארק ריבו, דואנאָ. די פאָטאָגראפיעס פון איגאָר מוכין געפינען זיך אין די גרעסטע מוזייען!“ — זאָגט דער דירעקטאָר פונעם מולטימעדיא ארט-מוזיי אָלגא סוויבלאָווא. 
 אין דער סעריע פאָטאָגראפיעס ”מאָנומענטן“ האָט איגאָר פאָרגעשטעלט די דענקמאָלן פון דער סאָוועטישער מאָנומענטאלער פּראָפּאגאנדע — ריכטיק גערעדט דאָס, וואָס פון זיי איז געבליבן. 
 פון קאלעוואלא — קיין פּאָכיאָלא 
 אין פּעטראָזאוואָדסק, אינעם מוזיי ”קיזשי“ האָט זיך געעפנט אן אינטעראקטיווע אויסשטעלונג, געווידמעט דעם קארעלאָ-פינישער עפּאָס ”קאלעוואלא“ 
די באזוכערס פון דער אויסשטעלונג קאָנען מאכן אן אימאגינערע נסיעה פונעם ערגעצלאנד קאלעוואלא אין דער אומהיימלעכער פּאָכיאָלא, אָנמענסטן דעם אוראלטן קארעלער קאָסטיום, כאפּן א צויבער-הירש און אויסשמידן די מיל סאמפּאָ — א קוואל פון גליק, וווילזאם און שעפע. די אויסשטעלונג-זאלן זײַנען אויסגעפורעמט ווי א טעאטראלע סצענע. ס’איז פאראן אפילו א פאָרהאנג — מע האָט אים געמאכט ספּעציעל פאר דער אויסשטעלונג, וואָס די אָרגאניזאטאָרן רופט זי אָן אן ”אויסשטעלונג-טעאטער“. 
 פאר די קליינע באזוכערס איז דאָס אן אמתע אנטדעקונג, זיי זײַנען ארײַנגעפאלן פּראקטיש אויף אן אינטעראקטיווער טעאטראלער פאָרשטעלונג. דעם טעאטראלן כאראקטער פון דער אויסשטעלונג האָבן אונטערגעזאָגט אליין די רונען, דערציילן די אויטאָרן פון דער עקספּאָזיציע. 
די אידיי פון אזא ”טעאטער“ איז אויפגעקומען בײַ די מיטארבעטערס פונעם מוזיי נאָך דעם, ווי זיי האָבן באמערקט, אז די קינדער אינטערעסירן זיך מיטן קארעלאָ-פינישער עפּאָס, מיט די העלדן פון ”קאלעוואלא“. 
 