
                        
 אין דער סעריע “ייִדישע שטודיעס” פֿון היינריך הײַנע אוניווערסיטעט אין דיסעלדאָרף איז דערשינען א נײַ בוך (שוין דאָס 15טע בוך אין דער סעריע), וואָס טראָגט לכאורה אַ ניט ערנסטן און ניט וויסנשאַפֿטלעכן נאָמען “ליבעס בריוו. 1748/1749”. דאָס איז אַ פּובליקאַציע פֿון אַ חיבור פֿונעם 18טן יאָרהונדערט פֿון אַ דײַטשישן ייִדן יצחק וועצלאַר. דער חיבור שפּיגלט אָפּ די ווירקונג פֿונעם דײַטשישן פּיִעטיזם פֿון יענער תּקופֿה אויפֿן ייִדישן געדאַנק. חוץ דעם אָריגינעלן ייִדישן טעקסט אַליין און זײַן איבערזעצונג אין דײַטש, אַנטהאַלט דאָס בוך פּרטימדיקע אַרטיקלען־קאָמענטאַרן בנוגע צו דעם טעקסט פֿון מאַריאָן אַפּטרוט, רבֿקה וואָס, שמואל פֿײַנער, פּיִאַ שמיד, אבֿרהם סילוק און יסמינה הובער. 
 
  וו. פּיריאַטינסק  
                