
 שוין 8 יאָר אַרבעט אין דער שטאָט כאַבאַראָווסק די אָרגאַניזאַציע ״קיין פֿרעמדע קינדער זענען ניטאָ״.אַ פֿיליאַל פֿון אָט דער אָרגאַניזאַציע איז אויך פֿאַראַן אין ביראָבידזשאַן 
 די טעטיקייט פֿון דער אָרגאַניזאַציע איז פֿאַרשידנאַרטיק. די ספּעציאַליסטן און װאָלונטערן אַרבעטן מיט משפּחות, וועלכע געפֿינען זיך אין אַ שווערער סיטואַציע, כּדי אײַנהיטן זיי און ניט דערלאָזן, אַז זיי זאָלן זיך אָפּזאָגן פֿון קינדער. דאָס איז אויך אַ פּראָפֿילאַקטיק פֿון אַבאָרטן און אַ פּראָפֿילאַקטיק פֿונעם אָפּזאָגן זיך פֿון קינדער מיט ספּעציעלע באַדערפֿענישן. דאָס איז אויך די קליידער־קראָם ״גוטסקייט איז פֿאַראַן אַ סך״ פֿאַר משפּחות מיט נידעריקער הכנסה און דער קריזיס־צענטער ״ווינט פֿון ענדערונגען״ אאַז׳׳װ. 
 מיט אַ יאָר צוריק איז געשאַפֿן געוואָרן און האָט אָנגעהויבן אַרבעטן אַ פֿיליאַל פֿון אָט דער אָרגאַניזאַציע אין ביראָבידזשאַן. דער דאָזיקער פּראָיעקט האָט באַקומען דעם נאָמען ״מיר זענען דערנעבן״, זײַן אָנפֿירער איז אַנדריי לאָקײַטשוק. 
 אין סאַמע ברען פֿון פּאַנדעמיע פֿלעגן די װאָלונטערן פֿונעם פֿיליאַל ברענגען עסנוואַרג אין משפּחות מיט פֿיל קינדער. די אָרגאַניזאַציע האָט אויך געהאָלפֿן די משפּחות, וועלכע האָבן געליטן פֿון שֹרפֿות — מיט מעבל, קליידער, פּראָדוקטן אאַז״וו. 
 —&nbsp;&nbsp;&nbsp;&nbsp;&nbsp;&nbsp;&nbsp; די אײַנוווינער פֿון דער שטאָט האָבן שוין זיך דערוווּסט וועגן אונדזער טעטיקײט און ווענדן זיך נאָך הילף, — דערציילט אירינאַ לאָקײַטשוק, די וואָלונטערין פֿונעם פֿיליאַל. — ס׳זײַנען פֿאַראַן אַ סך ביראָבידזשאַנצעס, וועלכע לייגן פֿאָר זייער הילף אַלס וואָלונטערן, ברענגען קליידער און אַנדערע זאַכן, נייטיקע פֿאַר משפּחות, וועלכע געפֿינען זיך אין אַ שווערער סיטואַציע. 
 דער פֿיליאַל ״מיר זענען דערנעבן״ האָט זײַן אָפֿיס, וווּ מע פּלאַנירט דורכפֿירן סעמינאַרן פֿאַר מיטאַרבעטער און אַ שול פֿאַר מאַמעס .אַגבֿ, איינער אַזאַ סעמינאַר איז דורכגעגאַנגען אין פֿרילינג. אים האָבן דורכגעפֿירט די ספּעציאַליסטן פֿון כאַבאַראָווסק — די אָנפֿירערין פֿון דער דינסט ״מאַמע איז דאָ״ לאַריסאַ קאָן, די מיטאַרבעטערינס פֿון דער דאָזיקער דינסט אירינאַ טשערנענקאָ און אָלעסיאַ מיראָנאָוואַ. זיי האָבן קאָנסולטירט די ביראָבידזשאַנער קאָלעגן ווי אַזוי אָרגאַניזירן די אַרבעט פֿון קריזיס־צענטער און וווילטעטיקער קראָם. 
 —&nbsp;&nbsp;&nbsp;&nbsp;&nbsp;&nbsp;&nbsp; מיר האָבן אַ קריזיס־וווינונג, וווּ אַ טראָגעדיקע פֿרוי אָדער אַ פֿרוי מיט קינדער, וועלכע געפֿינען זיך אין אַ שווערער סיטואַציע, קאָנען וווינען אַ געוויסע צײַט. מיר העלפֿן זיי צו באַקומען להאָטעס, אויספֿורעמען דאָקומענטן, געפֿינען אַרבעט, מיר גיבן זיי פּסיכאָלאָגישע און יורידישע הילף און אַזוי ווײַטער. 
 —&nbsp;&nbsp;&nbsp;&nbsp;&nbsp;&nbsp;&nbsp; אונדזער טעטיקייט קריגט אַ וואַרעמען אָפּקלאַנג בײַ ביראָבידזשאַנצעס. אַ סך פֿון זיי ווילן מיטאַרבעטן מיט אונדז אַלס וואָלונטערן און זײַנען גרייט צו קומען צו הילף, — זאָגט אירינאַ לאָקײַטשוק. — אונדזער ציל איז — זאָלן זײַן גליקלעך קינדער און משפּחות. זאָלן אין אונדזער שטאָט זײַן וואָס מער אַזעלכע משפּחות. 
 איר קענט אויך ווערן אַ וואָלאָנטער פֿון אונדזער אָרגאַניזאַציע — מיר זענען דערנעבן, מיר זענען דאָ! 
 
 אַניאַ ביקמולאַיעוואַ 
 