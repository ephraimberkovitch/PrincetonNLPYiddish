
                     &nbsp;אינעם תּל־אָבֿיבֿער “ה. לייוויק פֿאַרלאַג” איז נאָר וואָס דערשינען אַ זאַמלונג לידער און געגראַמטע “באָבע־מעשֹיות פֿון מיכאל לײַוואַנד. דאָס נײַע בוך הייסט “דעם זיידע משה־אהרנס באָבע־מעשֹיות”.   
  דער מחבר איז געבוירן געוואָרן אין ריגע און אין די יאָרן פֿון דער “פּערעסטרויקע” האָט ער אַקטיוו אָנטיילגענומען אינעם ווידעראויפֿשטעלן די ייִדישע געמיינדע פֿון לעטלאַנד. זענענדיק אַ מוזיקער, האָט ער געגרינדעט אין זײַן היימשטאָט אַ ייִדישן טעאַטער פֿאַר קינדער און יונגעלײַט “כּינור” און אָנגעפֿירט מיט אים. איינצײַטיק האָט ער אַ סך זיך פֿאַרנומען מיטן אויספֿאָרשן דעם ייִדישן מוזיקאַלן פֿאָלקלאָר. נאָכן עולה זײַן קיין ישֹראל, האָט מיכאל לײַוואַנד זיך באַזעצט אין אַשקלון געגרינדעט אַ קינדער־אַנסאַמל “כּינור דוד”, וועלכער פֿירט צווישן אַנדערס אויס זינגלידער אויף ייִדיש. 
 
  וו. אַראָנאָוו  
                