
                      דאָס בוך פון סעבאסטיאן האפנער ”געשיכטע פון איינעם א דײַטש“ — איז נישט קיין ראָמאן און נישט קיין זכרונות. דאָס איז א דאָקומענטאלער באווײַז פון דעם, אז דאָס איז נישט קיין מוז-זאך — צו ברעכן זיך אונטער דער רעפּרעסיע-מאשין.  
   
 סעבאסטיאן האפנער (7091 — 9991) האָט באשלאָסן צו ווערן א פּובליציסט, נישט קיין שרײַבער, כאָטש זײַן ליטערארישער טאלאנט איז באשײַמפּערלעך. לויט פּראָפעסיע איז ער געווען א יוריסט, אָבער נאָך עטלעכע חדשים ארבעט אינעם בערלינער געריכט האָט ער פארלאָזט יוסטיץ — נישט נאָר איבער דעם, וואָס די שטורמאָוויקעס האָבן זיך ארײַנגעמישט אין א טאָגטעגלעכער טעטיקײַט פון זײַנע קאָלעגן, נאָר אויך איבער א פּאכדאָנישער אויפפירונג פון די ריכטער פונעם עלטערן דור, וועלכע — צוליב פּענסיע — זײַנען געווען גרייט אײַנגיין אויף א קאָמפּראָמיס מיטן געוויסן. האפנער האָט עמיגרירט אין 8391-טן — ער האָט נאָכגעפאָלגט נאָך זײַן געליבטער (זי איז געווען א ייִדישקע) — קיין לאָנדאָן. דאָרטן האָט ער געארבעט אלס קאָמענטאטאָר פון דער צײַטונג ”REVRESBO EHT“. נאָך דער מלחמה האָט ער געשריבן פארן וועכנטלעכן זשורנאל ”שטערן“, ארויסגעגעבן ביכער, אין זייער צאָל — וועגן ביסמארק, היטלער, טשערטשיל. 
 אינעם בוך באשרײַבט האפנער דײַטשלאנד אין 4191 — 3391 יאָרן — די צײַט, וואָס איז געוואָרן א קאטאסטראָפע פאר דער וועלט. דאָ איז באשריבן דער אבסורד פון די ערשטע חדשים פון דער נײַער מאכט, ווען ס’איז אויפגעקומען די הויפּט-רעטעניש פונעם יאָרהונדערט: ”וווּ, אייגנטלעך, זײַנען געווען די דײַטשן? נאָך דעם 5 מארץ 3391 יאָר האָט די מערהײַט דײַטשן געשטימט קעגן היטלערן. און וואָס איז פאָרגעקומען מיט אָט דער מערהײַט?“. פון סאמע אָנהייב האָט נאציזם זיך ארײַנגעמישט אין א פּריוואטער סביבה, זיך געפּרוּווט צו קאָנטראָלירן אלע לעבנסגעביטן פון א מענטש, צום אלעם ערשטן, זײַן ארט דענקען. 
 דאָס בוך איז נישט געווען פּובליקירט בײַם האפנערס לעבן. ניט לאנג ביז זײַן טויט האָט ער דערציילט צו זײַן זון וועגן דעם מאנוסקריפּט. דער זון האָט ארויסגעגעבן דעם בוך אין 0002 יאָר. פאר א סך מענטשן איז די ”געשיכטע“ געוואָרן דאָס וויכטיקסטע בוך אין האפנערס ירושה. אין דײַטשלאנד זײַנען הײַנט פאראן א סך האפנערס אָנהענגערס און לייענערס. אפשר דערפאר, וואָס דער אָנהייב פון א דיקטאטור — איז א קרענקלעכע טעמע פאר א באליביקער געזעלשאפט. 
                