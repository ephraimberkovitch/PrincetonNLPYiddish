
                     די וועלט האָט אויף אייביק זיך געזעגענען מיט נחמה ליפשיץ. די פּראָמינענטע ייִדישע זינגערין איז ניפטר געוואָרן אין ישראל אין עלטער פון 98 יאָר. נחמה ליפשיץ איז געווען איינע פון די ווייניקע זינגערינס אין סאָוועטן-פארבאנד, וועמען מע האָט דערלויבט זינגען אויף ייִדיש. אין 9691 יאָר האָט זי געמאכט עליה, געארבעט אין ישראל אין א ביבליאָטעק אין תל-אביב. אין 6002 יאָר האָט מען זי אויסגעקליבן אלס פאָרזיצער פונעם אלוועלטלעכן ראט לויט קולטור אויף ייִדיש. 
 וועגן א סך עפּיזאָדן פון איר ביאָגראפיע קאָן מען זאָגן: ”דאָס איז פאָרגעקומען על-פּי נס“. על-פּי נס האָט נחמהס משפּחה זיך עוואקויִרט פון קאָוונע קיין אוזבעקיסטאן אין אָנהייב פון דער מלחמה. על-פּי נס האָט נחמה זיך רעפּאריִיִרט קיין ישראל — דאן, ווען די טויערן פון פססר זײַנען נאָך געווען פארמאכט. על-פּי נעס האָט זיך אויפגעוועקט דער אינטערעס צום ייִדיש און צום אלעם ייִדישן בײַ די טויזנטער אויב ניט מיליאָנען צוהערערס אינעם געוועזענעם ראטן-פארבאנד, ישראל און פיל אנדערע לענדער, וווּ עס האָט גאסטראָלירט נחמה ליפשיץ. 
 זי איז געבוירן געוואָרן אין 7291 יאָר אין קאָוונע (ליטע) אין דער משפּחה פון א שטאָטישן לערער און קינדער-דאָקטער יודל ליפשיץ, וועלכער איז געווען א דירעקטאָר פון דער העברעיִשער שטאָטישער שול ”תרבות”. אין זייער שטוב האָבן זיי גערעדט אויף ייִדיש. דער פאָטער האָט געשפּילט אויף א פידל, און בײַ נחמה איז אויך געווען א פידעלע. אונטער די קלאנגען פון אָט דעם פידעלע האָט די משפּחה בראש מיט מאמען באסיע געזונגען די לידער אויף ייִדיש און העברעיִש. 
 זינגען האָט נחמה אָנגעהויבן פריִער ווי זי האָט אָנגעהויבן רעדן, אָבער געטרוימט האָט זי אין צוקונפט ”שפּילן אויף א פידל, ווי יאשע הייפעץ אָדער מישא עלמאן… 
אין עוואקואציע האָט נחמה אויסגעלערנט די אוזבעקישער שפּראך, געזונגען, געטאנצט, האָט זיך אויסגעלערנט רירן מיט די ווארבלען (דאָס איז געווען וויכטיק — אויך א טייל פון דער אוזבעקישער קולטור). זי האָט געארבעט אלס דערציִערן אין א קינדער-הויז און אלס ביבליִאָטעקער. אין 3491 יאָר איז זי צום ערשטן מאָל זיך ארויסגעוויזן אויף א פּראָפעסיאָנעלער בינע אין נאמאנגאן. א פּליט פון פּוילן, א דאנטיסט דוד נאחימסאָן פלעגט קומען צו זיי צו גאסט, און זיי האָבן געמכט קאָנצערטן: דוד האָט געשפּילט אויף א פידל, דער פאָטער — אויף א באלאלײַקע, די מוטער — אויף שלאָג-אינסטרומענטן (אויף פאנען-דעקלעך), די שוועסטער פייגעלע — אויף א קעמל, און נחמה האָט געזונגען… 
 ווען זי איז אלט געווען 81 יאָר, אין 5491, האָט זי זיך צום ערשטן מאָל צונויפגעשטויסן מיטן אנטיסעמיטיזם. קאָמיסאראָוו, דער צווייטער סעקרעטאר פון שטאָטקאָם פון פּארטיי, האָט אויסגעשריִען איר אין פּנים: ”ווייס איך גוט אײַער פּאָראָדע, דו וועסט בײַ מיר פארפוילט ווערן אין תפיסה, אָבער קיין ליטע וועסטו ניט אוועקפאָרן“. דער ארויסרוף פונעם ליטווישן געזונט-מיניסטעריִום אויפן נאָמען פונעם דאָקטער ליפשיץ איז אָפּגעלייגט אין אינערן-מיניסטעריִום פון אוזבעקיסטאן פּונקט א יאָר. נחמה האָט צום גליק געקאָנט די אוזבעקישע שפּראך און איז געווען א חוצפּהדיק מיידל — זי האָט זיך דערשלאָגן, מע האָט זי אָפּגעגעבן דעם ארויסרוף. 
 אויפן בײַוואָקזאלן פּלאץ אין קאָוונע האָט זיי באגעגנט א פרעמבער מענטש. א לעבן געבליבענער נאָך דער מלחמה, פלעגט אָט דער איינזאמער ייִד קומען צו טרעפן די באנען — מיט אנדערע לעבן געבליבענע ייִדן… א ביסל און א ביסל — איז געוואָרן פול מיט בלוט שיסל — ווער, וווּ און ווען איז געווען פארפּײַניקט, דערחרגעט פארבענט. אלע קרובים, אלע לערערס, אלע פרײַנד — קיין באקאנטע ייִדישע פּנים… 
 אין 6491 יאָר איז נחמה ארײַנגעטראָטן אין דער ווילנער קאָנסערוואטאָריע. דער פּעדאגאָג נ.מ. קארנאָוויטש האָט דערצויגן איר סטודענטקע אין די בעסטע טראדיציעס פון דער פּעטערבורגער מוזיקאלישער שול, וווּ דער אויספילערישער טאלאנט האָט זיך פארייניקט מיט א טיפן ארײַנדרינגען אין געשטאלט. 
 אין 1591 יאָר האָט נח,ה געגעבן איר ערשטן סאָלאָ-קאָנצערט. א מיניאטיורנע פרוי מיט וווּנדערלעך ווייכער און צערטלעכער שטים האָט ארויפגעפירט אויף דער בינע די פּערסאָנאזשן, פון וועלכע די ייִדישע צוזעערס זײַנען געווען גוואלדזאם אָפּגעריסן אין משך פון יאָרצענדליקער — א ייִדישע מאמע, אן אלטער רב, א פריילעכער בדהן, אן אָרעמער שנײַדער, א ייִד-פּארטיזאן און אזוי ווײַטער. און אָט דער גאנצער עולם איז צונויפגעגאָסן אויף אירע קאָנצערטן אין איין בלוטן פארשיידנארטיקן געשטאלט פונעם ייִדישן פאָלק. ספּעציעל פאר איר האָבן געשריבן די טאלאנטפולע קאָמפּאָזיטאָרן און דיכטערס — שמואל סענדעריי, לעוו פּולווער, לעוו קאָגאן… נחמה פלעגט זוכן, פארזאמלען די זעלטענע פּובליקאציעס פון ייִדישע פּאָעטן. זי איז געוואָרן די ערשטע זינגערין אין פססר, וועלכע האָט אײַנגעשלאָסן אין איר רעפּערטואר די לידער אויף דער העברעיִשער שפּראך. 
 פעברואר 8591 יאָר. אין מאָסקווע גייט דורך דער אלפארבאנדישער קאָנרורס פון עסטראדע-ארטיסטן. דער קאָנפעראנסיע זאָגט: ”נחמה ליפשיצײַטע. ליטע. פאָלקס-ליד ”א קראנקער ייִד“. דער פאָרזיצער פונעם זשורי לעאָניד אוטיוסאָוו איז געווען דערשטוימט: עס קלינגט זײַן מאמע-לשון!.. נחמה האָט אויפן קאָנקורס באקומען די ערשטע פּרעמיע. אזוי האָט זיך אָנגעהויבן די פענאָמענאלע קאריערע פון נחמה ליפשיץ אינעם ייִדישן ליד. 
 א דירעקטאָר פון דער קאָנסערואטאָריע האָט איר געאָזגט: ”פאר מאָסקווע טויג נישט דײַן נאָמען — נישט נחמה, נישט ליפשיץ“… אָבער פאר דער ייִדישער וועלט איז איר נאָמען געווען מער ווי פארשטענדלעך. א מערקווירדיקער זינגער מיכאיִל אלעקסאנדראָוויטש האָט איז געייצעט פארלאָזן די קאָנצערט-בריגאדע: ”בײַ דיר איז אן אומגעוויינלעכער שטים, לאָז ניט דײַן שאנס, דו דארפסט פארזאמלען א סאָלאָ-רעפּערטואר“. איר פּאָפּולערקײַט איז געווען א פאנטאסטישע — די בינע איז געווען פארדעקט מיט בלומען, מע האָט אפּלאָדירט שטייענדיק. 
 נחמה האָט שפּעטער דערציילט: ”בײַ מיר איז אויפגעקומען אן איליוזיע, אז ארום מיר עפּעס קומט אויף… אָבער נאָך 51 קאָנצערטן אין מאָסקווע, האָט מען מיר גיך געגעבן צו פארשטיין, אז דאָ וועט זי גאָרנישט ניט באקומען: פאָרט אהיים. אין משך פון 11 יאָר איז נחמה אומגעגאגען איבער פססר, און אומעטום זײַנען אירע קאָנצערטן געגאנגען מיטן אנשלאג. 
 אָבער אויב די מאכטן האָבן נאָר געקאָנט אָפּשאפן איר קאָנצערט, האָבן זיי דאָס געמאכט מיט א פארגעניגן. ”אין מינסק האָט מען מיך בכלל ניט דערלויבט ארויסטרעטן, — האָט שפּעטער זיך דערמאָנט נחמה. — ווען איך בין געקומען אין צק, האָט מען מיך געזאָגט: ”פאר ציגײַנער און ייִדן איז אין מינסק קיין אָרט ניטאָ… איך האָב געפרעגט, וווּ איך געפין זיך — איך האָב געטראכט, אז דאָס איז א צענטראלער קאָמיטעט פון דער פּארטיי… סוף-כל-סוף האָט מען מיר דערלויבט דורכפירן א קאָנצערט אין מינסק, אָבער אויף אן אנדערן טאָג איז אין צײַטונג דערשינען א רעצענזיע, אז ”דער קאָנצערט איז דורגעזאפּט מיטן גײַסט פון נאציאָנאליזם. 
 אינעם ”וויגליד דעם באבי יאר“ (מוזיק — ר. באָיארסקאיא, טעקסט — שיקע דריז) האָט נחמה אויסגעוויינט איר ווייטעק נאָך די אומגעקומענע קרובים און פרײַנד. 
נאָך דער ליד האָט קיינער ניר אפּלאָדירט. דער זאל איז ווי פארגליווערט געוואָרן. און דערנאָך האָט עמעצער אויסגעשריִען: ”וואָס זיצט איר, מענטשן? שטייט אויף!“. אלע זײַנען אויפגעטאנען. פאָרהאנג — אָפּ… און אויפן אנדערן טאָג האָט מען ארויסגערופן די זינגערין אינעם צענטראלן קאָמיטעט. אויפן אָרט, וווּ די קיִעווער ייִדן זײַנען דערחרגעט געווען, האָט מען פּראָיעקטירט צי א מיסטפּלאץ, צי א סטאדיאָן. אויף אלע פּרעטענזיעס האָט נחמה דרייסט געענטפערט, אז אלע אירע לידער זײַנען דערלאָזט צום זינגען, און אז זי זינגט זיי אומעטום… אירע אנדערע קאָנצערטן אין קיִעוו האָט מען פארבאָטן, און דערנאָך איז ארויסגעגאן א באפעל פונעם קולטור-מיניסטער, איבער וועלכן מע האָט איר אין משך פון א יאָר ניט געגעבן ארויסצוטרעטן. פארהערן, דורכזוכן, א שטענדיקער נאָכשפּיר, א געפאר פונעם ארעסט — ”נישט יעדע זינגערין איז באערט געוואָרן מיט אזא ”כבוד“, — האָט געשריבן שמיון טשערטאָק אין זײַן ארטיקל וועגן נחמה. 
    געבראָכן די סיטואציע האָט דער קולטור-מיניסטאָר פון ליטע. ער האָט געשאפן א ספּעציעלע קאָמיסיע, וואָס האָט דורכגעהערט אלע נחמהס לידער און האָט ניט געפונען אין זיי קיין נאציאָנאליזם… 
 די באיאָרטע צוהערערס, וועלכע האָבן ביז דער מלחמה געהערט אנדערע פּראָמינענטע זינגערס, פלעגן זאָגן, אז נחמה איז אן אויסערגעוויינלעכע דערשײַנונג. אויף די יונגע-לײַט האָט זי געווירקט היפּנאָטיך: נאָך אירע גאסטראָלן האָט מען אין א סך שטעט געשאפן ייִדישע טעאטראלע קרײַזן, אנסאמבלען פון פאָלקסליד… נחמה איז געשטאנען בײַם אָנהייב פון פון דער ייִדישער באוועגונג פון סוף 05סטער — 0691סטער יאָרן. 
 אין 9691 יאָר האָט נחמה עליה געמאכט. אין אעראָפּאָרט האָט זי באגעגנט גאָלדע מאיר אליין! זייער סימבאָליש, אז דעם טיטל ”בכבדיקער בירגער פון טל-אביב“ האָט מען צוגעייגנט דער לעגענדארישער זינגערין אין יום העצמאות. נחמה ליפשיץ איז ניפטר געוואָרן פרײַטיק, דעם 12סטן אפּריל. זי איז געווען באגראָבן אויפן בית-עולם אין חולון. עליה-השלום, אונדזער טײַערע נחמה! 
 &nbsp; 
    
                