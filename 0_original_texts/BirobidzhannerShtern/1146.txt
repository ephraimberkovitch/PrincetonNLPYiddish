
                    מעשֹיות וועגן די כעלעמער חכמים זײַנען זייער אַ וויכטיקער טייל פֿונעם ייִדישן פֿאָלקלאָר פֿון מיזרח־אייראָפּע. דער פֿאָרגעשריטענער ייִדישער פֿאָלקלאָריסט אַלטער דרוּיאַנאָוו (0781 – 8391) האָט ספּיעציעל זיך פֿאַרנומען מיטן זאַמלען און פֿאַרשרײַבן די דאָזיקע מעשֹיות. ס’איז כּדאי באַזונדערס אונטערצושטרײַכן, אַז די כעלעמער חכמים זײַנען געוואָרן גאָר פּאָפּולערע פּערסאָנאַזשן אויך בײַ פּראָפֿעסיאָנעלע ייִדישע שריפֿטשטעלער. ווער האָט נאָר ניט געשריבן וועגן זיי? ס’איז גענוג צו דערמאָנען כאָטשבי דעם לאַורעאַט פֿונעם נאָבעל־פּרײַז יצחק באַשעוויס־זינגער.

לידער לויט מאָטיוון פֿון די מעשֹיות וועגן די כעלעמער חכמים האָט אָנגעשריבן אויך דער באַוווּסטער סאָוועטישער ייִדישער דיכטער שיקע דריז (8091 –&nbsp; 1791). עס האָט זיי וווּנדערלעך איבערגעזעצט אין רוסיש הענריך סאַפּגיר (8291&nbsp; –&nbsp;&nbsp; 1999). און אָט נאָר וואָס זײַנען שיקע דריזעס “כעלעמער חכמים” צום ערשטן מאָל אַרויסגעגעבן געוואָרן אויף רוסיש אין אַ בוך־פֿאָרם. עס האָט דאָס בוך אַרויסגעלאָזט דער מאָסקווער ייִדישער פֿאַרלאַג “קניזשניקי”. אילוסטראַציעס פֿונעם קינסטלער וויקטאָר פּיוואָוואַראָוו אין באַהעפֿטונג מיט די פּרעכטיקע לידער וועלן בלי־ספֿק פֿאַרוואַנדלען דאָס נײַע בוך אין אַ גוטער מתּנה פֿאַר קינדער צו חנוכּה און צו דעם נײַעם יאָר.

 

וו.אַראָנאָוו                