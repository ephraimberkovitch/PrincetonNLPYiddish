
 די געלערנטע פונעם אוניווערסיטעט אויפן נאָמען פון בן-גוריון האָבן געפונען, אז 156 נאָכאנאנדיקײַטן פון גענען פון די מענטשן מיט אאוטיזם האָבן די געמיינזאמע כאראקטעריסטיקעסס. 
וועדליק עס ווײַזט די פאָרשונג, זײַנען די געזוכטע גענען לענגער ווי די אנדערע, סײַ די געזונטע, סײַ די גענען, וועלכע זײַנען פארבונדן מיט די אנדערע קראנקהײַטן. חוץ דעם, זײַנען זיי ווייניק אקטיוו אינעם נעגאטיוון עוואָליוציע-אָפּקלײַב. 
”אייניקע פאלן פון אאוטיזם זײַנען באדינגט פון דע-נאָוואָ-מוטאציעס — די מוטאציעס, וועלכע זײַנען פאָרגעקומען בעת דער אנטוויקלונג פון עמבריִאָן. די אנדערע מוטאציעס, וועלכע מע באקומט בירושה, קאָנען ארויסווײַזן אאוטיזם נאָר אויב זיי זײַנען פארבונדן מיט די אנדערע גענעטישע אָדער נישט גענעטישע סכנה-פאקטאָרן.דערפאר קאָנען זיי נישט ברענגען צום אאוטיזם און, מעגלעך, קאָנען איבערגעבן זיך צו די קומענדיקע דורות”, — האָט דערציילט דאָקטאָר מנשה. 
”די רעזולטאטן פון אָט דער פאָרשונג וועלן אונדז העלפן צו רעווידירן מער גענען און פארגרעסערן די צאָל פון אנטפּלעקטע פאלן“, — זאָגט מנשה. אָט די אנטדעקונג וועט דערלויבן די געלערנטע קאָנצענטרירן זיך אויף א קאָנקרעטער ביאָלאָגישער צילברעט בײַם פאנאנדערארבעטן די מעטאָדן פון היילן אאוטיזם. 
 