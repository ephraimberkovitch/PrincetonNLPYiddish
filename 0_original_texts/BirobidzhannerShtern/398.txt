
                     מיט סאטאָקאָ קאמאָשידא, אן ענטוזיִאסטקע פון ייִדיש, וועלכע וווינט אין טאָקיִאָ, האָבן מיר זיך באקענט הײַנטיקס יאָר, אויף די אינטערנעץ-שפּראך-קורסן פון ניקאָלײַ באָראָדולין. ער איז א געוועזענער ביראָבידזשאנער,וועלכער פארנעמט זיך מיט ייִדיש שוין מער פון צוואנציק יאָר, וווינענדיק אין ניו-יאָרק, און פארייניקט די ליבהאָבערס פון אָט דער שפּראך איבער דער גאנצער וועלט. סאטאָקאָ האָט דערציילט וועגן זיך פאר די לייענערס פון אונדזער צײַטונג   ”איך האָב געמאכט מײַן AB אין וואסעדא אוניווערסיטעט אין טאָקיִאָ. איך האָב געדארפט לערנען דאָרטן דײַטש, פראנצייזיש, כינעזיש אָדער רוסיש חוץ דער ענגלישער שפּראך. איך האָב אויסגעקליבן דײַטש, ווײַל איך האָב געוואָלט לערנען אן אייראָפּעיִשע שפּראך און ווײַל מײַן לערער פון געשיכטע אין דער הויכשול פון סידזואָקא פּרעפעקטור האָט געלערנט דײַטש אין דעם דאָזיקן אוניווערסיטעט. 
 ווען איך האָב זיך געלערנט אין שול, האָב איך געלייענט ביכער וועגן שפּראכוויסנשאפט. זיי זײַנען געווען זייער אינטערעסאנט פאר מיר. איינער פון זיי הייסט ”שפּראך און מדינה“. און ווען איך בין שוין געווען א סטודענטקע פונעם אוניווערסיטעט, האָב איך זיך געטראָפן מיטן מחבר, קאצוכיקאָ טאנאקא. איך האָב באזוכט זײַנע קלאסן יעדע מאָל, כאָטש איך האָב נישט געקענט נעמען א קרעדיט) ווײַל איך בין געווען א צווייטקורסניצע, און זײַן קלאס איז געווען פאר די סטודענטן פון דריטן און פערטן קורסן. נאָך די לימודים פלעגן מיר — איך און אנדערע סטודענטן — אָפט בלײַבן אין קלאס און רעדן מיטן פּראָפעסאָר און באהאלטן פארשיידענע פראגעס. 
 ווען איך האָב פארענדיקט דעם אוניווערסיטעט, האָב איך דאָך ניט געוווּסט, וואָס זאָל איך טאָן. איך האָב געטראכט, ווי קען איך לעבן. איך האָב געפרעגט דעם פּראָפעסאָר טאנאקא און ער האָט געזאָגט, אז ייִדיש איז פאר מיר, און אז איך וועל וויסן וואָס זאָל איך טאָן, ווען איך וועל זײַן 53 יאָר אלט. 
איך האָב אָנגעהויבן לערנען ייִדיש מיט ווײַנרײַכ’ס ”קאָלעדזש ייִדיש“. און דאָס איז געווען זייער אינטערעסאנט פאר מיר! אָבער איך האָב געוואָלט שטודירן אים ווײַטער צוזאמען מיט חברים. 
 אין דער צײַט האָט דער פּראָפעסאָר טאנאקא געארבעט אין טשוקיִאָ אוניווערסיטעט (אײַטי פּרעפעקטור), און איך האָב באשלאָסן מאכן דאָרטן מײַן AM. אָבער, צום מײַן באדויערן, האָט קאצוכיקאָ טאנאקא מיר געזאָגט, אז ער קען נישט מיר העלפן מיט ייִדיש, ווײַל ער ווייסט כמעט גאָרנישט וועגן דער שפּראך. פון אן אנדער זײַט, האָב איך געוווּסט, אז ער האָט געשריבן וועגן ייִדיש, און ער האָט ביכער וועגן ייִדיש… מיר האָט אָפּגעגליקט א סך… איך האָב נישט געקענט, פארוואָס איך בין געקומען אין טשוקיִאָ אוניווערסיטעט… דאָס איז געווען זייער טרויעריק. 
 איך האָב נישט געוווּסט, וואָס צו טאָן, און איך האָב באשלאָסן צו זוכן די נייטיקע אינפאָרמאציע דורך ELGOOG. און געפונען א זומער-פּראָגראם אין ניו-יאָרק און ווילנע. ייִוואָ-פּראָגראם איז געווען (און איצט אויך) זייער טײַער פאר מיר און איך האָב גענומען א זומער-פּראָגראם אין ווילנע. דאָ האָב איך זיך געטראָפן מיט א סך אינטערעסאנטע קלוגע און פײַנע מענטשן, וועלכע זײַנען געוואָרן מײַנע חברום און לערערס. 
 א סך מענטשן פלעגן מיך פרעגן: ”ביסטו א ייִדישקע?“. מײַן ענטפער איז געווען ”ניין“. דאן פלעגן זיי מיך פרעגן אזוי: ”פארוואָס לערנסטו ייִדיש?“. איך ענטפער אלע מאָל אזוי: ”ווײַל דאָס איז אינטערעסאנט“. עס איז פּשוט זייער אינטערעסאנט. ייִדיש איז די גאנץ אָריגינעלע שפּראך, מיט א גרויסער קולטור, רײַכער געשיכטע, מיט זײַנע אידייען. איך האָב זיך שטארק אינטערעסירט מיט די באציִונגען צווישן מענטשן, שפּראכן און געזעלשאפט. איך האָב געזען, אז ייִדיש איז נאָענט צו דער דײַטשישער שפּראך, און אין דער זעלבער צײַט — איז ייִדיש גאָר אן אנדערע שפּראך. כדי צו פארשטיין ייִדיש, דארף מען וויסן וועגן ייִדישער קולטור און ייִדן. 
    איך האָב געהאט ייִדיש זומער-פּראָגראם אין ווילנע צוויי מאָל (3002 און 4002). נאָך דעם האָב איך געשריבן מײַן AM טעזיסן. און אין 5002 יאָר האָב איך געמאכט א דאָקטאָראט אין דעם טאָקיִאָ אוניווערסיטעט. אין דעם זעלבן יאָר האָב איך באשלאָסן צו לערנען ייִדיש אין ישראל און איך האָב באקומען א סטיפּענדיע פון דער ישראלדיקער רעגירונג אויף 6002-7002 יאָרן. אין ישראל האָב איך זיך געטראָפן מיטן פּראָפעסאָר יחיאל שיינטוך און געלערנט ייִדיש מיט חנן באָרדין. מרים טרין און אליעזר ניבאָרסקי האָבן אָרגאניזירט פאר אונדז ייִדיש-לייען-קלאס. און איך האָב זיך געטראָפן מיט א סך אינטערעסאנטע מענטשן ארום ייִדיש. עס איז געווען זייער א גוטער פּלאץ פאר מיר לערנען זיך ייִדיש. 
 אין ישראל האָב איך אויך געלערנט העברעיִש. עס איז געווען זייער שווער, אָבער איך האָב פארשטאנען, אז דאָס וועט מיר דערלויבן פארשטיין ייִדיש בעסער. 
אין 8002 יאָר בין איך אוועק אין יאפּאן און אָנגעהויבן צו שרײַבן מײַן דאָקטאָראט. עס איז געווען זייער שווער. איך האָב נישט געפילט ווי א יאפּאנערין. אין 9002 האָב איך געבוירן מײַן זון און נישט געקענט פאָרן קיין אויסלאנד מער ווי א יאָר. עס איז געווען א גרויס ערד-ציטערניש אין יאפּאן. אלע טאָג אין משך פון א לאנגער צײַט זײַנען פאָרגעקומען די ערד-ציטערנישן, אונדזערע געפילן און לעבן זײַנען געווען נישט נאָרמאל אין דער צײַט. 
 איך האָב באקומען א דאָקטאָראט אין דעצעמבער 1102 יאָר. אין 2102 האָב איך געבוירן מײַן טאָכטער, און עס איז געוואָרן נאָך שווערער צו פאָרן קיין אויסלאנד. איך האָב זייער ליב מײַנע קינדער, אָבער מײַן לעבן אָן ייִדיש איז געווען זייער שווער פאר מיר. איך בין געווען זייער אומעטיק. 
אין 2102-3102 יאָר האָב איך געשריבן טעקסטן פאר עטלעכע ביכער וועגן ייִדן אין יאפּאן. אין 4102 יאָר האָב איך פּובליקירט מײַן דאָקטאָר-ארבעט אין יאפּאניש. אין אָנהייב פון 6102 יאָר האָט א לעקטאָר פון טאָקיִאָ אוניווערסיטעט פאר אויסלענדישע לימודים (SFUT) מיך געפרעגט צו לערנען ייִדיש אינעם איניווערסיטעט. פארשטייט זיך, אז איך האָב געזאָגט ”יאָ“! 
 אין SFUT האָב איך געהאט 92 סטודענטן, וועלכע האָבן געוואָלט לערנען זיך ייִדיש! מיר האָבן געלערנט אלף-בית — די סטודענטן האָבן געהאט הנה! און איך בין געווען זייער צופרידן! די סטודענטן האָבן געמאכט פארשיידענע אויספאָרשונגען דורכן אינטערנעץ, דערנאָך האָבן זיי געגרייט פּרעזענטאציעס מיט TNIOPREWOP. עס איז געווען זייער אינטערעסאנט! 
 מיר האָבן גערעדט מיט בלה בריקס-קליין (זי איז פון ארבעטער-רינג, טל-אביב) דורכן סקײַפּ. די סטודענטן האָבן געקענט הערן די לעבעדיקע שפּראך גראָד פון ישראל. זיי האָבן פארשטאנען, אז א שפּראך קען פארבונדן די מענטשן איינער מיטן אנדערן. 
ווען מיר האָבן פארענדיקט דעם קורס, האָבן מײַנע סטודענטן מיך געפרעגט, צי עס וועט זײַן א פאָרזעצונג, צי וועלן מיר זיך באגעגענען אינעם נײַעם לערן-יאָר. איך האָב געענטפערט, אז איך ווייס נישט. אָבער דער אוניווערסיטעט האָט אזעלכע פּלענער — פאָרזעצן אונדזער ייִדיש-קורס און געבן די סטודענטן א מעגלעכקײַט צו באקענען זיך מיט אָט דער שיינער שפּראך“. 
                