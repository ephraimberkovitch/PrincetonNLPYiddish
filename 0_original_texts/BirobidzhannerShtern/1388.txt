
                     דער מאָסקווער ייִדישער מוזיי און טאָלעראנץ-צענטער בײַ דער אונטערשטיצונג פונעם וווילטעטיקן פאָנד ”סאפמאר“ שטעלן פאָר די אויסשטעלונג ”שלום-עליכם. דער שרײַבער און זײַנע העלדן אין קונסט, טעאטער און קינאָ“   
 די אויסשטעלונג וועט דורכגיין אינעם מוזיי פון 42טן נאָוועמבער ביזן 22טן יאנואר 7102 און איז צוגעפּאסט צום 001טן יאָרצײַט פונעם קלאסיקער פון דער נײַער ייִדישער ליטעראטור שלום-עליכם, וועמעס שאפונגען זײַנען געוואָרן אן אומאָפּטיילבארער טייל פונעם ”גאָלדענעם“ פאָנד פון דער וועלט-קולטור. אין דער עקספּאָזיציע זײַנען ארײַן די פאָטאָגראפיעס, די ביאָגראפישע דאָקומענטן, די אויטענטישע מאנוסקריפּטן פונעם שרײַבער, זײַנע בריוו צו לעוו טאָלסטאָי און אנטאָן טשעכאָוו. 
 א באזונדערן אָפּטייל פארנעמען די כלערליי אויסגאבעס פון שלום-עליכמס ווערק אויף ייִדיש, די איבערזעצונגען אויף רוסיש און אנדערע שפּראכן, וועלכע זײַנען געווען ארויסגעגעבן אין פארשיידענע לענדער. צווישן די עקספּאָנאטן זײַנען פאראן די סאמע ערשטע, זעלטענע אויסגאבעס פון שלום-עליכמס דערציילונגען און צוויי בענדער פון זײַן אלמאנאך ”די ייִדישע פאָלקס-ביבליאָטעק“ — ביכער, וועלכע האָבן געשפּילט די גרויסע ראָלע פארן פורעמען די הײַנטצײַטיקע ליטעראטור אויף ייִדיש. 
 אויף דער אויסשטעלונג וועט מען עקספּאָנירן מען די איליוסטראציעס צו שלום-עליכמס ווערק — פון די מאָלערס נתן אלטמאן, מאנע-קאץ, אנאטאָלי קאפּלאן, מאיר אקסעלראָד, הערשל אינגער א.א.וו., די עסקיזן פון דעקאָראציעס און קאָסטיומען, אפישעס, פּלאקאטן, די בילדער פון ספּעקטאקלען לויט זײַנע פּיעסעס. 
 און נאָך איין אָפּטייל פון דער אויסשטעלונג וועט זײַן געווידמעט שלום-עליכמען אין קינעמאטאָגראף. דאָ וועט מען פאָרשטעלן די זעלטענע קינאָפּלאקאטן פון די צוואנציקער — דרײַסיקער יאָרן, דעם פילם ”ייִדיש גליק“ (5291 יאָר, אויפפירונג — א. גראנאָווסקי, קינסטלער — נ. אלטמאן, אין דער הויפּט-ראָלע — ש. מיכאָעלס). 
די אוניקאלקײַט און פארנעם פון דאָקומענטאלע און קינסטלערישע מאטעריאלן, א סך פון וועלכע וועלן זײַן פאָרגעשטעלט דעם עולם צום ערשטן מאָל, פארוואנדלען די אויסשטעלונג אינעם ערשטן אין דער מוזיי-פּראקטיק גראנדיעזן פּראָיעקט, וואָס דערציילט וועגן די ירושה פונעם גרויסן ייִדישן שרײַבער. 
אויף דער אויסשטעלונג וועט מען פאָרשטעלן די עקספּאָנאטן פון רוסלענדישע מוזייען און ארכיוון און פון די פּריוואטע קאָלעקציעס. 
                