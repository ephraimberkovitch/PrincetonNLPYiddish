
                     אין 2017 האָט דער רוסלענדישער ייִדישער קאָנגרעס אָנגעהויבן אַ דערציונגס־פּראָיעקט, דער ציל פֿון וועלכן איז געווען לכתּחילה באַקענען מיט דער ייִדישער טראַדיציע און קולטור קינדער אין דער עלטער פֿון 11–14 יאָר   
 . מיט צוויי יאָר שפּעטער איז באַשלאָסן געוואָרן פֿאַרברייטערן דעם דאָזיקן פּראָיעקט, ווײַל ער איז געווען אינטערעסאַנט ניט נאָר פֿאַר קינדער און דערוואַקסלינגען. אַזוי האָט זיך באַוויזן אַ נײַער פּראָיעקט, וואָס הייסט “12 – 13 פּלוס”. 
   
 אָט דער פּראָיעקט איז אויסגערעכנט אויף ניט צוגעגרייטע מענטשן, וועלכע אינטערעסירן זיך ערנסט מיט ייִדישער טעמאַטיק און פֿאַרנעמען זיך מיט זעלבסטבילדונג. די מיטעלע עלטער פֿון זײַנע צוהערער איז הײַנט־צו־טאָג בערך 30 – 20 יאָר. אַזוי ווי דער פּראָיעקט “12 – 13 פּלוס” אַרבעט דורך אינטערנעץ, זײַנען די צוהערער צעשפּרייט איבער פֿאַרשיידענע רעגיאָנען פֿון רוסלאַנד און אפֿילו איבער אַנדערע לענדער. אין די ראַמען פֿון דעם פּראָיעקט זײַנען שוין אַדורך, למשל, אַזעלכע טעמאַטישע קורסן, ווי “ייִדישע קינאָ און קינאָ וועגן ייִדן”, “האַרבסטיקע יום־טובֿים”, “טעקסט אין דער ייִדישער טראַדיציע”. יעדערער קורס דויערט געוויינלעך 4 – 5 וואָכן, צו איין ווידעאָ־לימוד אַ וואָך. נאָך דעם, ווי אַ קורס איז פֿאַרענדיקט, ווערן זײַנע מאַטעריאַלן צוטריטלעך אין אינטערנעץ. 
 נאָר וואָס האָט זיך פֿאַרענדיקט אַ נײַער ווידעאָ־קורס פֿונעם פּראָיעקט “21 – 31 פּלוס”, וואָס הייסט “ייִדישע שרײַבער און דיכטער”. מע דאַרף אונטערשטרײַכן, אַז “ייִדישע” מיינט אינעם געגעבענעם פֿאַל די שפּראַך פֿון זייער שאַפֿונג. איר קאָאָרדינאַטאָרין איז געווען אירינע באַולינע, אַ מיטאַרבעטערן פֿון דער מאָסקווער קלאַסישער אַקאַדעמיע אויפֿן נאָמען פֿונעם רבמ’’ם. אָט דער קורס איז געגאַנגען זינט דעם 7 סעפּטעמבער ביזן 11טן אָקטאָבער. אַלס לעקטאָרן זײַנען אויף דעם קורס אַרויסגעטראָטן די מיטאַרבעטערן פֿון דער פּאַריזער מעדעם־ביבליאָטעק און פֿונעם אוניווערסיטעט סאָרבאָן דאָקטאָר וואַלענטינע פֿעדטשענקאָ, דער פּראָפֿעסאָר פֿונעם סאַנקט־פּעטערבורגער מלוכה־אוניווערסיטעט וואַלערי דימשיץ (מיטגליד פֿון רעדאַקציע־קאָלעגיעס פֿונעם ישׂראלדיקן זשורנאַל “ייִדישלאַנד” און פֿונעם סאַנקט־פּעטערבורגער זשורנאַל “עַם הספֿר עִם הספֿר”) און דער דאָצענט פֿונעם רוסלענדישן מלוכה־אוניווערסיטעט אויף אַ.קאָסיגינס נאָמען איליאַ יוזעפֿאָוויטש. חוץ זייערע לעקציעס, זײַנען אין די ראַמען פֿונעם קורס “ייִדישע שרײַבער און דיכטער” פֿאָרגעקומען ווידעאָ־באַגעגענישן מיטן ייִדישן דיכטער וועלוול טשערנין (אַ מיטרעדאַקטאָר פֿונעם זשורנאַל “ייִדישלאַנד” און אַ רעדקאָלעגיע־מידלגיד פֿונעם אַלמאַנאַך “ביראָבידזשאַן”), מיטן ישׂראלדיקן זשורנאַליסט וולאַדימיר ביידער, דעם זון פֿונעם ייִדישן דיכטער חיים ביידער, וועלכער האָט צווישן אַנדערס געאַרבעט אין אָנהייב70 ער יאָרן אין דער רעדאַקציע פֿון “ביראָבידזשאַנער שטערן”, און מיט דער אַספּיראַנטין פֿונעם בערלינער אוניווערסיטעט רעגענסבורג יעקאַטערינע קוזנעצאָווע. 
 
  וו. פּיריאַטינסקי  
                