
                      האַיאָר ווערט לכל־הפּחות 175 יאָר זינט אין ווילנע איז געבוירן געוואָרן דער ייִדישער דיכטער אליקום צונזער.    
&nbsp;
 פֿאַר וואָס לכל־הפּחות? – ווײַל ס’איז דאָ אַ מיינונג, אַז ער איז געבוירן געוואָרן אין 5481 אָדער אין 6481. במשך פֿון זײַן לאַנג לעבן (ער איז געשטאָרבן אין 3191 אין ניו־יאָרק) האָט אליקום צונזער אָנגעשריבן פֿיל צענדליקער זינגלידער, דווקא זינגלידער, פֿאַר וועלכע ער האָט אַליין פֿאַרפֿאַסט סײַ ווערטער, סײַ מוזיק. 
 אָפֿטמאָל האָט דער דיכטער אויסגענוצן דעם פּען־נאָמען “בדחן”, און ער איז טאַקע געווען אין די 06ער – 08ער יאָרן פֿונעם 91טן יאָרהונדערט ביז גאָר אַ פּאָפּולערער בדחן אין ליטע און ווײַסרוסלאַנד. אין זײַנע אַרויסטרעטונגען פֿלעג אליקום צונזער באַשטענדיק אויסנוצן פֿאָלקלאָרישע מאַטעריאַלן, באַאַרבעטנדיק זיי אויף זײַן אופֿן. אַזוי, למשל, זינגט מען דאָס ברייט באַקאַנטע ביז איצט פֿאָלקסליד “טום־באַלאַלײַקע” אויף זײַן מעלאָדיע. 
 אויפֿן וועבזײַטל פֿון דער רוסלענדישער נאַציאָנאַלער ביבליאָטעק איז צוטריטלעך אַ ווירטועלע אויסשטעלונג געווידמעט אליקום צונזערן. זי באַקענט די לייענער קודם־כּל מיט אויסגאַבעס פֿון צונזערס זינגלידער, וועלכע זײַנען דערשינען בײַ זײַן לעבן. דאָ זײַנען אויך פֿאָרגעשטעלט עטלעכע אויסגאַבעס פֿון דער פּיעסע ״מכירת יוסף״ — דער איינציקער פּיעסע פֿון אליקום צונזער, וואָס איז געווען פּובליקירט. 
 אין 9881 האָט אליקום צונזער,אַזוי ווי אַ סך אַנדערע רוסלענדישע ייִדן נאָך די פּאָגראָמען פֿון 1881, פֿאַרלאָזט רוסלאַנד און עמיגרירט קיין אַמעריקע, וווּ ער האָט פֿאַרבראַכט דאָס רעשט פֿון זײַן לעבן. אַליקום צונזערס האַרץ איז אָבער געווען אין ארץ־ישׂראל. ער האָט אַנציקט אונטערגעהאַלטן די באַוועגונג פֿון “חובֿבֿי־ציון”. דער דאָזיקער פֿאַקט האָט געפֿונען אַ בולטע אָפּשפּיגלונג אין זײַן שאַפֿונג. איינס פֿון אליקום צונזערס “ציון־לידער” ברענגען מיר דאָ. 


 

  וו. אַראָנאָוו  

 
  

  שיבֿת־ציון  
 ואָס זע איך דורך די שויבן? 
 עס פֿליִען אָן ווי טויבן, 
 מײַן יוסף, מײַן בנימין קלאַפּן אין מײַן טיר. 
 אַך, הימלגאָט, די וווּנדער! 
 איך זע דאָך מײַנע קינדער, 
 די ליבסטע, די טרײַסטע קומען אָן צו מיר. 
 אַוועק אַזוי פֿיל יאָרן, 
 געמיינט, איך האָב פֿאַרלאָרן, 
 אַן אַלמנה אַ פֿאַרוויסטע – ליידיק בײַ מײַן טיש... 
 מיט אײַך ווי איז געגאַנגען, 
 זינט מע האָט אײַך געפֿאַנגען? 
 וואָס מאַכט יהודה און אפֿרים? גיט מיר אַ גערוס! 
  
 אַהער קומט, יענע יאָרן! 
 איך בין יונג געוואָרן, 
 איך וואַרף אַראָפּ מײַן טרויער, אַהער — מײַן זײַדן קלייד! 
 פֿול ווערט מײַן הויז ווידער, 
 עס הייבט דאָס האַרץ, די גלידער, 
 פֿיל פֿון מײַנע קינדער פֿאָרן אָן מיט פֿרייד. 
 פֿון שׂימחה טרערן פֿליסן, 
 לאָזט מיך האַלדזן, קושן, 
 רוט אײַך אויס בײַ מיר די ביינער, מײַנע האַרצנס־געסט! 
 איר וועט בײַ מיר קריגן 
 אַלע פֿאַרגעניגן, 
 איר וועט ניט וויסן פֿרעמדע טישן, נאָר די מוטערס קעסט.                 