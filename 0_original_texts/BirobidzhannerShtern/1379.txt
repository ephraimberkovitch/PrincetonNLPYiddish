
 אין דער גאלעריי אויף סאָליאנקע-גאס האָט זיך געעפנט אן אויסשטעלונג, געווידמעט דעם יוביליי פונעם וועלט-באוווּסטן קינסטלער-מולטיפּליקאטאָר יורי נאָרשטיין. א הויפּט-עקספּאָנאט פון דער אויסשטעלונג איז געוואָרן אן אינטראָ צו דער טעלעוויזיע-פּראָגראם ”א גוטע נאכט, קינדערלעך!“, וואָס נאָרשטיין האָט געשאפן לויטן באשטעל פונעם ערשטן קאנאל אין 9991 יאָר. אין 3002 יאָר אויפן פעסטיוואל אין טאָקיִאָ איז דאָס מולטיפּליקאציע-בילד ארײַנגעגאנגען אינעם צעטל פון די בעסטע 051 מולטיפּליקאציע-פילמען פון דער וועלט. 
 ”אויף דער אויסשטעלונג זײַנען פאראן א סך קינסטלערישע ווערק, אויסגעפילט דורכן קינסטלער וואלענטין אָלשוואנג. ער איז א מערקווירדיקער קינסטלער און רעזשיסאָר, ער איז א לערער פונעם אלרוסלענדישן מלוכה-אינסטיטוט פאר קינעמאטאָגראפיע. זײַנע ווערק האָבן מיך אנציקט, ער האָט פארזאמלט אונדזערע מאטעריאלן און געמאכט עטלעכע קאָלאזשן, וועלכע זײַנען די צענטראל-עקספּאָנאטן פון דער אויסשטעלונג. בײַ אים זײַנען פאראן א סך וווּנדערלעכע צייכענונגען, זײַן ארט דענקען איז זיייער אינטערעסאנט, ער איז זייער א שפּילעוודיקער קינסטלער“, — האָט געזאָגט נאָרשטיין. 
 די אויסשטעלונג וועט ארבעטן ביזן 12 פעברואר. אין משך פון צוויי חדושים וועט אין דער גאלעריי דורכגיין א פּאראלעל-פּראָגראם אונטער דער אָנפירונג פון יורי נאָרשטיין און היסטאָריקער-קינאָקענער געאָרגי באָראָדין: מײַסטער-קלאסן פאר קינדער און א רעטראָספּעקיוו פון די מײַסטערווערק פון דער סאָוועטישער אנימאציע. 
 