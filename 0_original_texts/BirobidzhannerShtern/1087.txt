
 &nbsp; במשך פֿון אַ חודש וועט אינעם קאַמפּוס פֿונעם תּל־אָבֿיבֿער אוניווערסיטעט גיין די אינטערנאַציאָנאַלע זומער־פּראָגראַם פֿאַר ייִדיש וואָס טראָגט דעם נאָמען פֿון נעמי פּראַווער־כּדר 
 &nbsp; דאָקטאָר נעמי פּראַווער־כּדר (1949 – 2010) איז געווען די אַמעריקאַנער־ישׂראלדיקע ייִדיש־לערערן און פֿאָרשערן פֿון דער ייִדישער שפּראַך און קולטור. די זומער־פּראָגראַם אַרבעט שוין עטלעכע יאָר נאָכאַנאַנד און זי ציט צו תּלמידים ניט בלויז פֿון ישֹראל, נאָר אויך פֿון פֿאַרשיידענע לענדער פֿון דער וועלט. 
 אַנטשפּרעכיק צו דעם ניוואָ פֿון זייערע קענטענישן אין ייִדיש ווערן די תּלמידים צעטיילט אויף גרופּעס פֿון אָנפֿאַנגער און פֿאָרגעשריטענע. חוץ די שפּראַך־לימודים, אַנטהאַלט די פּראָגראַם אַ סעריע לעקציעס וועגן ייִדיש און דער ייִדישער קולטור אויף ענגליש און אויף העברעיִש, ווי אויך כּלערליי שעפֿערישע וואַרשטאַטן און קאָנצערטן, וועלכע האָבן אַ שייכות צו דער דאָזיקער טעמאַטיק. האַיאָר וועט די שול אַרבעטן זינט דעם 1טן ביזן 29טן יולי 
 
 וו. אַראָנאָוו 
 