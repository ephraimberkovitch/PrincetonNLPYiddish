
 &nbsp;
 זונטיק וועט זיך אינעם ביראָבידזשאַנער ייִדישן צענטער פֿאַר יוגנט עפֿענען מענדל יאַגאָדאַראָווס פּערסאָנעלע פֿאָטאָ־אויסשטעלונג ״סטאָפּ־קאַדער״ 
 מענדל וווינט אין ביראָבידזשאַן, ער איז 41 יאָר אַלט, און דאָס איז זײַן ערשטע אויסשטעלונג. צוגרייטן זי האָט אים געהאָלפֿן דער רבֿ פֿון דער ייִדישער אויטאָנאָמער געגנט ר’ אפֿרים קאָלפּאַק. 
 ווי עס דערלציילן די אָרגאַניזאַטאָרן פֿון דער אויסשטעלונג, האָט מענדל אַ פּרוּוו געטאָן צו ווײַזן די שיינקייט פֿון דער הײַנטצײַטיקער געזעלשאַפֿט און אַרכיטעקטור פֿון ביראָבידזשאַן. ״די אויסשטעלונג גיט נישט קיין ענטפֿערס, אָבער זי שטעלט פֿראַגן, איבער וועלכע ס’איז כּדאי זיך צו פֿאַרטראַכטן״. 
 ״כאַפּט זיך אַרײַן אַ קוק צו טאָן אויף מײַנע ערשטע טריט אין ערנסטער שאַפֿונג״, — פֿאַרבעט מענדל יאַגאָדאַראָוו. די אויסשטעלונג וועט אַרבעטן פֿונעם 1טן ביזן 5טן אויגוסט. 


 
 