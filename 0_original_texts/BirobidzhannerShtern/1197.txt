
 אינעם מאָסקווער ייִדישן פֿאַרלאַג “יעוורייסקאַיאַ סטאַרינאַ” איז מיט עטלעכע טעג צוריק דערשינען אַ בוך, וואָס איז זייער וויכטיק פֿאַר אַלע מענטשן, וועלכע אינטערעסירן זיך מיט דער געשיכטע פֿונעם רוסלענדישן ייִדנטום. 
 עס גייט אַ רייד וועגן אַן אַנאָטירטן אינפֿאָרמאַציע־אָנווײַזער “ייִדישע פּעריאָדישע פּרעסע אין דער רוסלענדישער אימפּעריע אינעם 19טן – אָנהייב 20טן יאָרהונדערט”. זײַן מחבר איז דער קוואַלן־פֿאָרשער איליאַ פּעטשענין. אינעם יסוד פֿון דעם דאָזיקן בוך איז געלייגט געוואָרן זײַן קאַנדידאַט־דיסערטאַציע, וועלכע ער האָט פֿאַרטיידיקט אין 2013 אויפֿן היסטאָרישן פֿאַקולטעט פֿונעם מאָסקווער מלוכה־אוניווערסיטעט אויף לאָמאָנאָסאָווס נאָמען. 
 אין דעם בוך זײַנען פֿאָרגעשטעלט באַשרײַבונגען פֿון אַריבער פֿינף הונדערט ייִדישע פּעריאָדישע אויסגאַבעס אויף רוסיש, ייִדיש און העברעיִש מיט אַן אָנווײַזונג פֿון אָרט און צײַט פֿון דער אויסגאַבע, אונטערקעפּלעך, לאָזונגען, רעדאַקטאָרן, אַרויסגעבער, פּרײַזן, טיראַזשן, פּאָליטישער אָריענטאַציע אא. 
 פֿאַרעפֿנטלעכטע אינעם בוך טאַבעלעס ווערן באַגלייט מיט סיגלען וועגן אָנוועזנהייט פֿון די אַנטשפּרעכיקע אויפֿגאַבעס אין ביבליאָטעקן, אַרכיוון און אינטערנעץ־רעסורסן. דאָס בוך ווערט געעפֿנט מיט אַן איבערזיכט פֿון מעטאָדאָלאָגיע פֿונעם באַפֿאָרשן די ייִדישע פּרעסע, איר געשיכטע און סטרוקטור, איר לייענערשאַפֿט און איר פּאַרטיייִש־שפּראַכלעכער דיפֿערערנציאַציע. 
 
 וו.פּיריאַטינסקי 
 