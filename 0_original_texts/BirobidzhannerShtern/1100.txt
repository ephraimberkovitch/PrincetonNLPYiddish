
 ס׳האָט זיך אָנגעהױבן דער פֿרילינג־זמן פֿון יידיש־קלאַסן בײַם אַרבעטער־רינג. 
 044 סטודענטן פֿון 92 לענדער האָבן זיך פֿאַרשריבן אױף 64 שפּראַך־קלאַסן און 5 קלעזמער־ און ייִדישע לידער װאַרשטאַטן. 09 אױסלענדישע סטודענטן זײַנען פֿון רוסלאַנד, קאַנאַדע, ענגלאַנד, ישׂראל. צום ערשטן מאָל האָבן זיך פֿאַרשריבן אױף פֿאַרשײדענע קורסן די סטודענטן פֿון גרוזיע, פּאַנאַמאַ, אונגאַרן, סלאָװעניע און די פֿאַראײנקטע אַראַבישע עמיראַטן. 
 צװישן די סטודענטן זײַנען פֿאַראַן פּראָפֿעסאָרן פֿון אוניװערסיטעטן און קאָלעדזשן פֿון פֿאַרשידענע לענדער, ייִדיש־לערער, זשורנאַליסטן, פּראָפֿעסיאָנעלע זינגער און אַקטיאָרן, אַספּיראַנטן און סטודענטן, װאָס לערנען זיך ייִדישע לימודים וכדומה. עס נעמען די קלאַסן בײַם אַרבעטער־רינג אַן אוראוראײניקל פֿון שלום־עליכמען, אַן אײניקל פֿונעם ייִדישן שרײַבער יוסף אָפּאַטאָשו, אַ טאָכטער און אַן אײניקל פֿונעם שרײַבער און דערציִער שלמה סײַמאָן. 
 22 פּעדאַגאָגן פֿון זיבן לענדער — אַרגענטינע, ענגלאַנד, װײלז, ישׂראל, פֿראַנקרײַך, דײַטשלאַנד און די פֿאַראײניקטע שטאַטן — לערנען ייִדיש מיט סטודענטן. 
 די אָנהײבער קענען אױסקלײַבן ניט נאָר אַ שפּראַך־אינסטרוקטאָר נאָר אױך אַ לערנבוך. מע קען אָנהײבן זיך לערנען ייִדיש אױפֿן יסוד פֿון שבֿע צוקערס ״ייִדיש: אַן אַרײַנפֿיר: לשון, ליטעראַטור און קולטור״, אָדער מיט דעם נײַסטן לערבוך ״אין אײנעם״, װאָס מיכל יאַשינסקי, אײנער פֿון די לערער האָט געהאָלפֿן צונױפֿצושטעלן. מע קען אױך זיך לערנען ייִדיש מיט ברוך בלום, ניצדיק לילי כּהנס לערנבוך “Colloquial Yiddish”. אַגבֿ, שבֿע צוקער, די מחברטע פֿון צוויי לערנביכער, לערנט דעם סעמעסטער 5 קורסן פֿאַר מיטנדיקע און אַװאַנסירטע סטודענטן. 
 גאָר אַ נײַער קורס, דער אײנציקער װאָס מע לערנט ניט אױף ייִדיש, איז דוד קאַצס קלאַס פֿון אַשכּנזישן העברעיִש. זײ װעלן זיך באַקענען מיטן ריכטיכן אַרױסרעד און אױך מיט דער פּאָעזיע און פּראָזע, כּדי בעסער צו פֿאַרשטײן דעם אונטערשײד צװישן מיזרח־אײראָפּעיִשן העברעיִש און מאָדערנעם עבֿרית. חוץ דעם װעט דוד קאַץ לערנען אַ קורס װעגן דער ייִדישער סטיליסטיק און אויך אַ ליטעראַטור־קורס,אױף װעלכן מע װעט לײענען און אַנאַליזירן חײם גראַדעס נאָװעלע ״די שבֿועה״. 
 מרים טרין לערנט אַ קורס, וואָס באַזירט זיך אױף די זעלטענע ביאָגראַפֿישע דאָקומענטן, דעם טאָגבוך פֿון זלמן גראַדאָװסקי, אַן אַרבעטער פֿון זאָנדערקאָמאַנדער. יצחק ניבאָרסקי לערנט אַ קלאַס װעגן דעם מײַסטער פֿונעם ייִדישן װאָרט משה נאַדיר, אַנאַליזירט קורצע װערק פֿון זײַנע ביכער ״קום שפּאַצירן, געליבטע״, ״פֿון מענטש צו מענטש״ און ״אונטער דער זון״, ווי אויך זײַנע לידער און פֿראַגמענטן פֿון פּיעסעס. 
 גענאַדי עסטרײַך לערנט אַ קורס וועגן רײַזע־נאָטיצן פֿון אױסלענדישע ייִדישיסטן, וועלכע האָבן באַזוכט סאָװעטן־פֿאַרבאַנד אין די 0291ער – 0691ער יאָרן. די סטודענטן וועלן לייענען טעקסטן פֿון משה אָלגין, הירש־דוד נאָמבערג, ישׂראל־יהושע זינגער, ברוך גלאָזמאַן, יוסף אָפּאַטאָשו, מענדל אָשעראָוויטש, חיים שאָשקעס, און שמואל גאָרדאָן. 
 אַבֿרהם ליכטענבוים לערנט צװײ קלאַסן: אַ קורס וועגן דער אונטערוועלט, אָפּגעשיגלט אין דער ייִדישער ליטעראַטור, פֿאָלקסלידער און אין אויסדרוקן און שפּריכווערטער און אַ קורס װעגן דער ליטעראַטור געשאַפֿן פֿון ייִדישע פֿרױען. 
 דובֿ־בער קערלער פֿירט אָן מיטן קורס, װוּ מע&nbsp; שטודירט די געשיכטע פֿון פּורים־שפּילן, פֿון טראַדיציאָנעלע פּורים־שפּילן פֿון די 0061ער יאָרן אָן און ביזן הײַנטיקן טאָג. 
 לייזער בורקאָ װעט לערנען אַ מיני־קורס פֿאַר די, װאָס אינטערעסירן זיך אין דער לינגוויסטיק, ווי אַזוי דער אונגערישער ייִדיש איז פֿון אַ מאַרגינאַלן דיאַלעקט פֿאַרוואַנדלט געוואָרן אינעם סאַמע פֿאַרשפּרייטסטן ייִדיש פֿונעם 21סטן יאָרהונדערט, אויף וועלכן עס רעדט די חסידישער וועלט. דער קורס הײבט זיך אָן דעם 51טן אַפּריל. 


 
 ניקאָלײַ באָראָדולין 