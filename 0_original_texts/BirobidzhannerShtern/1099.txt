
 דער פֿאַרבאַנד פֿון ווילנע און אומגעגנט אין ישֹראל האָט דורכגעפֿירט אַ פֿײַערלעכע אונטערנעמונג לכּבֿוד דעם 011טן געבורטסטאָג פֿונעם גרויסן ייִדישן פּראָזאַיִקער און דיכטער חיים גראַדע 
 ווילנע, וואָס איז באַוווּסט אויך אונטערן נאָמען ירושלים דליטא, איז געווען איינער פֿון די וויכטיקסטע צענטערס פֿון דער ייִדישער ליטעראַטור. אָבער דווקא אין חיים גראַדעס (0191, ווילנע – 2891, ניו־יאָרק) שאַפֿונג האָט די דאָזיקע שטאָט פֿאַרנומען דאָס צענטראַלע אָרט. זײַנע ביכער — דער ראָמאַן "די עגונה", די זאַמלונגען דערציילונגען "דער שטומער מניין" און "די קלויז און די גאַס", לידער־זאַמלונגען "אויף די חורבֿות" און "דער מאַמעס צוואָה", ווי אויך אַנדערע — שילדערן אַ פּרטימדיקן ווערבאַלן פּאָרטרעט פֿון אַמאָליקער ייִדישער ווילנע. 
 די פֿײַערלעכע אונטערנעמונג, וועלכע איז פֿאָרגעקומען אינעם תּל־אָבֿיבֿער קולטור־צענטער "בית־ווילנע", האָט אין זיך אײַנגעשלאָסן וויסנשאַפֿטלעכע פֿאָרטראַגן וועגן דעם שרײַבערס שאַפֿונג און קינסטלערישע פֿאָרלעזונג פֿון זײַנע ווערק. צוליב די באַגרענעצונגען פֿאַרבונדענע מיט דער מגיפֿה פֿון קאָראָנאַ־ווירוס, איז אינעם צושויער־זאַל בײַגעווען נאָר אַ קנאַפּער עולם. אָבער דאָס איז קאָמפּענסירט געווען מיט טראַנסלאַציע פֿון דער פֿײַערלעכער אונטערנעמונג דורך זום. 


 
 וו. פּיריאַטינסקי 