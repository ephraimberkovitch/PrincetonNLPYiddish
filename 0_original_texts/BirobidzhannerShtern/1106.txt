
 צי איז פֿאַראַן עפּעס געמיינזאַמס צווישן דער געשיכטע פֿונעם רוסישן טעאַטער און דעם ייִדישן יום־טובֿ פּורים? 
 אויפֿן ערשטן קוק – גאָרנישט. ווי מע זאָגט, מײַן פֿעטערס בײַטשס אַ שטעקל. אָבער אַז מע קוקט זיך צו אויפֿמערקזאַמער, אויפֿן ערשטן קוק – גאָרנישט. ווי מע זאָגט, מײַן פֿעטערס בײַטשס אַ שטעקל. אָבער אַז מע קוקט זיך צו אויפֿמערקזאַמער, איז פֿאָרט בלי־ספֿק פֿאַראַן אַ געוויסע ענלעכקייט. ס’איז אַלעמען באַוווּסט, אַז בײַ די אַשכּנזישע ייִדן איז זינט דער תּקופֿה פֿונעם מיטלאַלטער פֿאַרפֿירט געווען אײַנאָרדענען פּורים־שפּילן, באַזירטע מערסטנס אויפֿן סיפּור־המעשֹה פֿון מגילת־אסתּר. א סך ווייניקער איז באַוווּסט דער פֿאַקט, וואָס די ערשטע טעאַטראַלע פּיעסע, אויפֿגעפירטע אויף רוסיש, האָט געהייסן דווקא “אסתּר”. זי איז אָנגעשריבן געוואָרן אינעם 17טן יאָרהונדערט דורכן באַרימטן פֿראַנצויזישן דראַמאַטורג זשאַן־באַטיסט ראַסין לויט מאָטיוון פֿון דער מגילה. אין 1750 איז די פּיעסע “אסתּר” אויפגעפֿירט געוואָרן אין דער טיף־רוסישער שטאָט יאַראָסלאַוול אין אַ גרויסן גאַרבער־אַמבאַר. עס האָט זי איבערגעזעצט אין רוסיש און רעזשיסירט פֿיאָדאָר וואָלקאָוו, אַ זון פֿון&nbsp; אַן אָרטיקן סוחר. 
 זשאַן־באַטיסט ראַסין Жан-Батист Расин etc.usf.edu 
 פֿיאָדאָר וואָלקאָוו Федор Волков rusmir.media 
 די דאָזיקע ערשטע רוסישע טעאַטראַלע שטעלונג האָט געהאַט אַזאַ דערפֿאָלג, אַז אין 1752 האָט די רוסלענדישע קייסערינע יעליזאַוועטע אַרויסגערופֿן פֿיאָדאָר וואָלקאָוון מיט זײַן טרופּע צו זיך אין סאַנקט־פּעטערבורג. און דער רוסלענדישער אַקאַדעמישער מלוכה־טעאַטער פֿון דראַמע, וועלכער אַרבעט עד־היום אין יאַראָסלאַוול און ווערט מיט רעכט געהאַלטן פֿאַרן עלטסטן רוסישן טעאַטער, טראָגט פֿיאָדאָר וואָלקאָווס נאָמען. 
 
 וו. פּיריאַטינסקי 
 