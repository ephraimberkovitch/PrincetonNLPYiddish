
                     אין פּסקאָוו איז פאָרגעקומען א פּרעמיערע פונעם ספּעקטאקל ”די שווארצע מילך, אָדער דער קלאס פאָרט אין אוישוויץ“ 
 די אויפפירונג לויט דער פּיעסע פונעם עסטרײַכער אויטאָר האָלגער שאָבער — איז א געמיינזאמער פּראָיעקט פון קינדער-ווארשטאט ”גוואָזדי“ און פּסקאָווער דראמע-טעאטער. אין צענטער פונעם סיוזשעט איז א געשיכטע פון א דײַטשישן דערוואקסלינג טאָמאס, וועמענס וועלט-אָנשויונג ווערט איבערגעאנדערשט נאָך דער עקסקורסיע אין אוישוויץ. 
 די הויפּר-טעמע פונעם ספּעקטאקל איז א באוווּסטזיניקײַט פון א באגריף ”דער היסטאָרישער זכרון“ און דאָס, ווי עס איז וויכטיק צו פארהיטן אָט דעם זכרון. דער 71-יאָריקער דײַטשישער דערוואקסלינג און א פּוילישער פּאָליציאנט. איינע פון די סימבאָלישע סצענעס פונעם ספּעקטאקל. אָט טאָמאס שעפּטשעט, אָט ער שרײַט — ער פּרוּווט זיך איבערצײַגן: ”איך בין נישט קיין נאצי! איך בין א געוויינלעכער בחור!“. ער האָט טאקע געלעבט מיט א געוויינלעכן לעבן. ער האָט געחברט מיט א נאצי, אָבער מיר אלע האָבן פארשיידענע פרײַנד. ער האָט געוווּסט וועגן דער צווייטער וועלט-מלחמה און אירע קאָנסעקווענצן. און קיין מאָל האָט זיך נישט פארטראכט וועגן דעם. זײַן געוויינלעכע וועלט ווערט צעבראָכן נאָך א געוויינלעכער, דאכט זיך, עקסקורסיע אין אוישוויץ. די טרוקענע ציפער באקומען די קאָנטורן פון דער רעאלקײַט, די ווײַטע און אזא פרעמדע ביז איצט פארגאנגענהײַט ווערט ממשותדיק. טאָמאס כמעט פיזיש פילט די שולד פון זײַן נאציע און וויל נישט זײַן א דײַטש. ער רײַסט זײַן פּאספּאָרט און זאָגט זיך אָפּ פון דער מוטער-שפּראך. 
                