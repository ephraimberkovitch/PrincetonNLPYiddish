 אין דעם קאַפּיטל פֿון „טאָג בײַ טאָג‟ — די פֿאָרווערטס־ווידעאָ־סעריע וואָס דערציילט וועגן באַרימטע ייִדישע פֿיגורן לויט זייערע געבוירן־טעג — דערוויסן מיר זיך געוויסע פּרטים וועגן צוויי פּערזענלעכקייטן געבוירענע אין אָקטאָבער, ביידע אין ווײַסרוסלאַנד: דעם פֿאָרשער פֿון דער ייִדישער שפּראַך און קולטור, זלמן רייזען, און דעם פּאָעט, לייב נײַדוס. 
 דער נאַראַטאָר פֿון דער סעריע איז דער ייִדישער שרײַבער און לאַנגיאָריקער פֿאָרווערטס־רעדאַקטאָר, באָריס סאַנדלער. 
