 די טעלעוויזיע־אַקטריסע און נעווראָ־וויסנשאַפֿטלערין מים ביאַליק וועט אָנפֿירן 15 עפּיזאָדן פֿונעם טעלעוויזיע־שפּיל „דזשעפּאַרדי‟, האָט מאָנטיק געמאָלדן דער פּראָדוצענט פֿון פּראָגראַם, „סאָני פּיקטשערס טעלעוויזשאָן”. 
 ביאַליק, וואָס שפּילט אין דער פּאָפּולערער טעלעוויזיע־קאָמעדיע, The Big Bang Theory, איז אַ ייִדישע טאָכטער, וואָס היט שבת און כּשרות און רעדט ייִדיש פֿון דער היים. „מע האָט מיך דערצויגן אויף ייִדיש און איך האָב דערצויגן מײַנע אייגענע קינדער אויף ייִדיש, און כ’האָב אויך שטודירט ייִדיש אין קאָלעדזש,‟ האָט ביאַליק די וואָך געזאָגט בעת אַן  אינטערוויו מיט דער „קאַנאַדער ייִדישע נײַעס‟ . „מע האָט מיך אפֿשר נישט דערצויגן מיט דער ריכטיקער גראַמאַטיק אָבער מיר האָבן יאָ געהאַט אַ גרויסן ייִדישן וואָקאַבולאַר.‟ 
 ביאַליק האָט עטלעכע מאָל אויפֿגעטראָטן אין דער ייִדיש־שפּראַכיקער קאָמעדיע, “ייִד־לײַף־קרײַסיס”, און איז ספּעציעל געלויבט געוואָרן פֿאַר איר ראָלע אינעם עפּיזאָד וועגן אַן איבערקלײַבעריש ייִדיש מיידל וועלכע אינטערוויויִרט צוויי בחורים כּדי צו באַשליסן מיט וועמען זי זאָל אַרויסגיין: 
