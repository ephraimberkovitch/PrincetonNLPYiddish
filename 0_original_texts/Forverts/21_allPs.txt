 דעם 12טן דעצעמבער הייבט זיך אָן אַן אָנלײַן־קורס פֿון זעקס סעסיעס וועגן דער סאַטירישער פּיעסע, „סערקעלע‟, פֿונעם מסכּילישן שרײַבער,  שלמה עטינגער . דער קורס איז געצילעוועט אויף מענטשן וואָס האָבן אַ מיטעלן פֿאַרשטאַנד פֿון ייִדיש. 
 דעם קורס, וואָס ווערט אָרגאַניזירט פֿון דער „אָרגאַניזאַציע פֿאַר ייִדישער קונסט און אַקאַדעמישע פֿאָרשונגען אין צפֿון־אַמעריקע“ (YAAANA), וועט לערנען דוד שאַפֿיר, אַ געוועזענער סקווערער חסיד און הײַנט — אַן איבערגעגעבענער ייִדישיסט. 
 כּדי זיך צו פֿאַרשרײַבן אויפֿן קורס, גיט אַ קוועטש  דאָ.  
