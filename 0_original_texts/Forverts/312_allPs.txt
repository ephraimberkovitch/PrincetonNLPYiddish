 הגם די ייִדישע שפּראַך האָט אַ שם, בפֿרט אין אַמעריקע, ווי אַ שפּראַך פֿון הומאָר, געפֿינען זיך הײַנט ווייניק געלעגנהייטן צו הערן אַ גוטן וויץ אויף ייִדיש. 
 די טעג האָט זיך אָבער פֿאַרשפּרייט אַ קורצער ווידעאָ פֿון אַ יונגערמאַן וואָס שטייט אויף דער גאַס און דערציילט אַ וויץ אויף ייִדיש. כאָטש דער ווידעאָ גיט נישט אָן זײַן נאָמען, קען מען דערקענען פֿונעם אַרויסרעד אַז ער איז אויפֿגעוואַקסן בײַ חסידים אין ישׂראל. 
