 זונטיק, דעם 18טן יולי, 1:00 נאָך מיטאָג ניו־יאָרקער צײַט, וועט דער ייִדישער עטנאָגראַף און לינגוויסט, ד״ר דוד קאַץ, דערציילן אָנלײַן, אויף אַן עכט פּערזענלעכן אופֿן, וועגן זײַן ערשטן באַזוך אין ליטע און ווײַסרוסלאַנד אין 1990, און ווי אַזוי די רײַזע האָט געענדערט דעם פֿאָקוס פֿון זײַן לעבן און שאַפֿן אין גאַנג פֿון די ווײַטערדיקע 30 יאָר. 
 כּדי צו הערן די לעקציע, גיט אַ קוועטשט  דאָ . 
 דוד קאַץ, אַ געבוירענער אין ניו־יאָרק, דער זון פֿון ייִדישן פּאָעט מעינקע קאַץ, האָט 18 יאָר געאַרבעט אין אָקספֿאָרד, וווּ ער האָט געגרינדעט און געבויט דעם לימוד פֿון ייִדיש און אויף אַ ברייטערן פֿאַרנעם אין אייראָפּע בכלל. דערנאָך האָט ער זיך איבעגעקליבן קיין ווילנע און געווען אַ סך יאָר פּראָפֿעסאָר פֿון ייִדיש אויפֿן ווילנער אוניווערסיטעט. ער איז אויך געוואָרן אַן אָנפֿירנדיקער אָפּאָנענט קעגן די נײַערע מינים חורבן־לייקענונג וואָס שטאַמען פֿון מזרח־אייראָפּע. ער איז דער מחבר פון אַ סך ווערק אויף יידיש און אויף ענגליש, און אַרבעט איצט איבער זײַן ענגליש־יידישן ווערטערבוך.  זײַן וועבזײַטל איז: www.dovidkatz.net. 
