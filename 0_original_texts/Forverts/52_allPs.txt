 זונטיק, דעם 21סטן נאָוועמבער, 1:00 נאָך מיטאָג, וועט פֿאָרקומען אַ קאָצערט פֿון צוויי וועלט־באַקאַנטע מוזיקער — לאָרין סקלאַמבערג פֿון „די קלעזמאַטיקס‟ און סאָפֿיע ריי, אַן אַרגענטינער זינגערין און קאָמפּאָזיטאָרין — אין אַן אייגנאַרטיקער אונטערנעמונג פֿון געזאַנג און דיסקוסיע וואָס פֿאַרגלײַכט די ייִדישע מוזיק מיט דער אַרגענטינער. 
 די אונטערנעמונג קומט פֿאָר סײַ פּנים־אל־פּנים, אין  „פֿלאָשינג טאַון האָל‟  אין קווינס, ניו־יאָרק, סײַ אָנלײַן. 
 דאָס איז די ערשטע אין  אַ סעריע אונטערנעמונגען  אָרגאַניזירט פֿונעם אָנגעזעענעם טרומייט־שפּילער און קאָמפּאָזיטאָר פֿרענק לאָנדאָן. די פּראָגראַם ווערט געשטיצט פֿונעם ניו־יאָרקער קונסטראַט, דעם ביוראָ פֿונעם גובערנאַטאָר און פֿון דער ניו־יאָרקער לעגיסלאַטור. 
 בילעטן קאָסטן $15 פֿאַר די בעלנים וואָס קומען צום קאָנצערט גופֿא, און $7 פֿאַר די וואָס ווילן זיך פֿאַרבינדן אָנלײַן. כּדי צו קויפֿן בילעטן, גיט אַ קוועטש  דאָ.  
