 לעצטנס האָט זיך באַוויזן אויף יוטוב אַ נײַער בראַצלאַווער קירובֿ־קאַנאַל, וואָס פֿאַרשפּרייט די משלים פֿון רבי נחמן דורך אַנימירטע פֿילמען. צווישן זיי לאָזט מען אַרויס ווידעאָס אויף ייִדיש. 
 נחמן בראַצלאַווערס מיסטעריעזע מעשׂיות נעמען אָפֿט אַרײַן סימבאָלן און אימאַזשן, וואָס מע טרעפֿט זעלטן אין דער ייִדישער ליטעראַטור פֿון זײַן תּקופֿה. אין זײַן משל מיטן דימענט און דעם קבצן, וואָס מע קען הערן אינעם ווידעאָ אויבן, קומט דער מוסר־השׂכּל פֿון דעם וואָס איז געשען, ווען אַן ערלעכער ייִד, אַן אָרעמאַן, טרעפֿט אַ ים־גזלן און מוז פֿאָרן מיט אים אַזש קיין לאָנדאָן. 
 די סיפּורי־מעשׂיות פֿון נחמן בראַצלאַווער האָבן געהאַט אַ טיפֿע השפּעה אויף דער מאָדערנער ייִדישער ליטעראַטור. כּדי צו הערן אַ לעקציע אויף דער טעמע געהאַלטן פֿונעם גרויסן שרײַבער און פּאָעט אַהרן צײַטלין, גיט אַ קוועטש  דאָ . 
 כּדי צו לייענען נחמן בראַצלאַווערס משלים אויף ייִדיש אויף „וויקיביבליאָטעק“, גיט אַ קוועטש  דאָ . 
