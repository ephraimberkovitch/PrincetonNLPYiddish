 די „באָבע־פּרעמיעס“, דער גרעסטער אינטערנאַציאָנאַלער קאָנקורס פֿאַר נײַע ייִדישע לידער און קלעזמער־קאָמפּאָזיציעס אויף דער וועלט, האָט לעצטנס אַנאָנסירט די פּרטים פֿונעם הײַיאָריקן קאָנקורס. 
 פֿאַראַיאָרן האָט דער קאָנקורס צוגעצויגן לידער פֿון 136 זינגער און מוזיקער אין 22 לענדער. צווישן די באַלוינטע לידער פֿאַראַיאָרן זענען געווען דזשאַש וואַלעצקיס,  „דער תּלין“ , וועגן דעם מאָרד פֿון דזשאָרדזש פֿלויד און עפֿים טשאָרני און סוזאַנאַ גערגוסעס, „ס׳איז דרום־אַמעריקע“. 
 מע בעט מוזיקער און זינגער אַרײַנצושיקן נײַע שאַפֿונגען פֿונעם ייִדישן יאָר 5871 (פֿון סעפּטעמבער 2020 ביז אויגוסט 2021). 
 מע בעט לידער און קאָמפּאָזיציעס אין פֿיר קאַטעגאָריעס: 
 די לידער, קאָמפּאָזיציעס און ווידעאָס מוז מען אַרײַנשיקן ביזן 22סטן אויגוסט. 
 די געווינער וועלן אויסגעקליבן ווערן סײַ דורך אַ זשורי, סײַ דורך אַ פּאָפּולערער אָפּשטימונג. מע וועט אויך צוטיילן אַ פּריז פֿאַרן בעסטן ייִדישן ליד פֿון לאַטײַן־אַמעריקע. די געווינער, וועמען מע וועט אַנאָנסירן בשעת „קלעזטיוואַל“, אין אָקטאָבער, וועלן באַקומען פּריזן פֿון $100 ביז $500. 
 נאָך אינפֿאָרמאַציע,  גיט אַ קוועטש דאָ . 
