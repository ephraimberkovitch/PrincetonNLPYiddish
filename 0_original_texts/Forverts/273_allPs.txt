 ביז די 1970ער יאָרן האָבן אין גרויסע שטעט ווי ניו־יאָרק נאָך אַלץ געלעבט אַ סך ייִדן, בפֿרט עלטערע לײַט, וואָס האָבן געקענט גוט ייִדיש אָבער זעלטן געהאַט אַ געלעגנהייט צו רעדן די שפּראַך. 
 אין דעם קורצן ווידעאָ, דערציילט קלמן ווײַזער, אַ פּראָפֿעסאָר פֿון יודאַיִסטיק בײַם יאָרק־אוניווערסיטעט אין טאָראָנטאָ, ווי אַזוי ייִדיש־קענער פֿלעגן אין יענע יאָרן רעאַגירן ווען זיי האָבן דערהערט ווי ער רעדט ייִדיש מיט אַ חבֿר אויף דער גאַס. 
 דער שמועס איז אַן אויסצוג פֿון אַ לענגערן ווידעאָ וואָס דער ייִדישער ביכער־צענטער האָט געפֿירט מיט ווײַזערן ווי אַ טייל פֿון זייער  „וועקסלער־זאַמלונג פֿון זכרונות בעל־פּה‟ . 
