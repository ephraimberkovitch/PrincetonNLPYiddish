 די פֿון אײַך וואָס האָבן אין יוני נישט באַוויזן צו זען דעם נײַעם קורצן פֿילם,  „לאַבזיק‟ , וועגן די אַווענטורעס פֿון אַ ייִדישן הינטל, האָבן איצט נאָך אַ געלעגנהייט. 
 ביזן 3טן סעפּטעמבער קען מען ווידער זען דעם ווידעאָ, פֿרײַ פֿון אָפּצאָל, דורכן געבן אַ קוועטש  דאָ.  
 דער פֿילם, וואָס איז באַזירט אויפֿן באַליבטן קינדערביכל פֿון כאַווער פּאַווער, פּובליקירט אין 1935, באַשרײַבט די אַווענטורעס פֿון אַ קלוגן הינטל, לאַבזיק, און דער ייִדישער משפּחה וואָס האָט אים אַדאָפּטירט. 
