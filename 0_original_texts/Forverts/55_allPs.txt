 זונטיק, דעם 5טן דעצעמבער, 1:00 נאָך מיטאָג ניו־יאָרקער צײַט, װעט די ייִדיש־פּראָגראַם בײַם אַרבעטער רינג אָנפֿירן מיט אַ חנוכּה־שׂימחה אָנלײַן, װוּ מע װעט צינדן די ליכטלעך און זינגען אַ קראַנץ חנוכּה־לידער אָנגעפֿירט פֿון אַ ריי זינגער: פּאָלינאַ שעפּאַרד מיט איר כאָר, „קינדערקלוב ייִדיש״, פּסאָי קאָראָלענקאָ, דזשודי ברעסלער, פּערל טײטלבױם, דבֿורה סטראַוס און דזשעף װאַרשאַוער, און אַנדערע. 
 אַקטיאָרן מאָטל דידנער, מיכל יאַשינסקי און קולטור־טוער דניאל גלאַי וועלן אויפֿטרעטן מיט הומאָריסטישע סקיצעס און מע וועט אויך הערן באַגריסונגען פֿון די ייִדיש־לערער און סטודענטן פֿון די אַרבעטער רינג קלאַסן איבער דער װעלט. 
 דערצו וועלן אַלע צוקוקער האָבן אַ געלעגנהייט צו געווינען אַן אָרט אין וועלכן אַרבעטער־רינג קורס ער אָדער זי וויל פֿונעם ווינטער־זמן 2022, פֿרײַ פֿון אָפּצאָל. 
