 מענטשן וואָס האַלטן אין מיטן איבערזעצן אַ בוך פֿון ייִדיש אויף ענגליש ווערן פֿאַרבעטן אָנצוגעבן אויף אַ פֿאָרש־סובסידיע, ווי טייל פֿון אַ סעריע וואַרשטאַטן מיט אַנדערע איבערזעצער. 
 די יערלעכע פּראָגראַם, וואָס איז פֿאַרלייגט געוואָרן אין 2013, ברענגט צונויף די סטיפּענדיאַנטן אויף דרײַ צוויי־טאָגיקע וואַרשטאַטן (צוויי מאָל — פּנים־אל־פּנים בײַם ייִדישן ביכער צענטער אין אַמהערסט, און איין מאָל — אָנלײַן), כּדי אַרומצורעדן יעדן איינעמס בוכפּראָיעקט און העלפֿן העכערן די קוואַליטעט פֿון די איבערזעצונגען. 
 די סטיפּענדיאַנטן אַרבעטן אויך איינס אויף איינס מיט אַ באַזונדערן בעל־יואץ, וואָס שייך אַלע אַספּעקטן פֿון זייער פּראָיעקט, אַרײַנגערעכנט עצות ווי צו געפֿינען אַ פֿאַרלאַג וואָס זאָל דאָס בוך אַרויסגעבן. 
 די פּראָגראַם איז געווידמעט סײַ די מענטשן וואָס זעצן איבער אַ ווערק צום ערשטן מאָל, סײַ די וואָס האָבן שוין פּובליקירט אַן איבערזעצונג. 
 יעדער סטיפּענדיאַנט וועט באַקומען $5,000 און אַ פֿאָרשפֿאָנד ביז $1,000. די צוויי וואַרשטאַטן אין אַמהערסט וועלן פֿאָרקומען אין יוני 2022 און מאַרץ 2023, און דער אָנלײַן־וואַרשטאַט — אין אָקטאָבער 2022. 
 נאָך מער אינפֿאָרמאַציע אָדער זיך צו פֿאַרשרײַבן אויף דער פּראָגראַם, גיט אַ קוועטש  דאָ . 
