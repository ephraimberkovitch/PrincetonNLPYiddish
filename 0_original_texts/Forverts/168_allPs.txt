 זונטיק, דעם 26סטן סעפּטעמבער, וועט פֿאָרקומען אַן אינטערוויו אָנלײַן מיט ד״ר גאָלדע מאָרגענטאַלער, דער טאָכטער פֿון דער ייִדישער פּאָעטעסע און ראָמאַניסטקע, חוה ראָזענפֿאַרב. 
 דער אינטערוויו, וואָס וועט זײַן אויף ענגליש מיט אַ ביסל ייִדיש, וועט דורכגעפֿירט ווערן דורך דער דירעקטאָרין פֿונעם קאַליפֿאָרניער אינסטיטוט פֿון דער ייִדישער קולטור און שפּראַך, מירי קאָראַל, און ווערט געשטיצט פֿונעם אינסטיטוט, בשותּפֿות מיטן „יו־דזשיי־איי קאָמיטעט פֿאַר ייִדיש‟ און דעם ייִדישן קולטור־קאָנגרעס. 
 נאָך דעם ווי די דײַטשן האָבן פֿאַרשיקט אַלע לאָדזשער ייִדן אין געטאָ האָט זי אָנגעהויבן שרײַבן פּאָעזיע. די אַנדערע שרײַבער אין געטאָ האָבן גלײַך דערזען דעם טאַלאַנט פֿונעם 17־יאָריקן מיידל און זי אַרײַנגענומען צו זיך אין קרײַז. שפּעטער האָט מען זי, אין איינעם מיט איר מאַמען און שוועסטער, העניע, געשיקט קיין אוישוויץ און שפּעטער קיין בערגען בעלזען וווּ זיי זענען באַפֿרײַט געוואָרן אין 1945. דער טאַטע איז געשטאָרבן אינעם לעצטן טראַנספּאָרט אַרויס פֿון דאַכאַו. 
 אין אַ די־פּי לאַגער אין בעלגיע האָט זי זיך באַקענט און חתונה געהאַט מיט הענרי מאָרגענטאַלער, אויך פֿון דער שארית הפּליטה, און זיי האָבן זיך באַזעצט אין מאָנטרעאָל אין 1950, וווּ זי האָט אָנגעשריבן ס׳רובֿ פֿון אירע ראָמאַנען, דערציילונגען, פּיעסעס און לידער. 
 חוה ראָזענפֿאַרב האָט געוווּנען אַ צאָל פּריזן, אַרײַנגערעכנט דער ישׂראלדיקער „מאַנגער־פּרעמיע פֿאַר ייִדישער ליטעראַטור‟, און איז געשילדערט געוואָרן אין אַ פּראָגראַם אויפֿן קאַנאַדער ראַדיאָ, Ideas. 
 די פּראָגראַם איז פֿרײַ פֿון אָפּצאָל אָבער מע דאַרף זיך פֿאַרשרײַבן פֿון פֿריִער. כּדי זיך צו רעגיסטרירן, גיט אַ קוועטשט  דאָ.  
