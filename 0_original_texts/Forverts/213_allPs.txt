 די וואָך האָט דער מלוכישער עולמות־⁠פֿאָנד פֿאַר הומאַניסטיק (National Endowment for the Humanities) געמאָלדן די נעמען פֿון 239 פּראָיעקטן וואָס וועלן הײַיאָר באַקומען סובסידיעס פֿון דער אַגענטור. צווישן זיי איז אויך דער פֿאָרווערטס. 
 די סובסידיע פֿאַרן פֿאָרווערטס, וואָס באַטרעפֿט $10,000, וועט גיין אויף אָפּצושאַצן די בעסטע מיטלען אָפּצוהיטן זײַן אַרכיוו וואָס באַשטייט מער ווי 70,000 פֿאָטאָגראַפֿיעס, פּאָליטישע קאַרטונס און אַרטיקלען וואָס געפֿינען זיך אינעם פֿאָרווערטס־אַרכיוו, אָנהייבנדיק פֿונעם ערשטן יאָר פֿון דער צײַטונג, 1897. 
 אַ פֿאָטאָגראַפֿיע פֿונעם פֿאָרווערטס־אַרכיוו, דאַטירט דעם 18טן אויגוסט 1939, וווּ דער קאָמפּאָזיטאָר און דיריגענט, לאָרין מזל, דיריגירט אַן אָרקעסטער צו 9 יאָר 
 אין איינעם פֿון די פֿאָטאָגראַפֿיעס, דאַטירט דעם 18טן אויגוסט 1939, זעט מען ווי דער אַמעריקאַנער ייִדישער קאָמפּאָזיטאָר און דיריגענט, לאָרין מזל, דיריגירט דעם אָרקעסטער פֿונעם מלוכישן מוזיק־לאַגער פֿון אינטערלאָקען, מישיגען — כאָטש ער איז בלויז אַ קינד פֿון נײַן יאָר. 
 צווישן די אַנדערע פּראָיעקטן וואָס האָבן הײַיאָר באַקומען אַ סובסידיע פֿון דער NEH איז די פּערזענלעכע ביבליאָטעק פֿונעם דענישן פֿילאָסאָף, סאָרען קירקעגאַאַרד; חפֿצים וואָס דאָקומענטירן די האַוואַיִיִשע הולאַ־טראַדיציעס, און 250 ווערק געשאַפֿן פֿון קינסטלער און שרײַבער אין די 1930ער אויף צו פֿאַרשפּרייטן דעם געדאַנק פֿון קי־וועסט, פֿלאָרידע ווי אַ טוריסטן־אָרט. 
