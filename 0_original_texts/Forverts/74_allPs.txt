 די וואָך מערקט מען אָפּ דעם געבוירן־טאָג פֿונעם גרויסן ייִדישן דראַמאַטורג פֿון די פּיעסעס, „גרינע פֿעלדער‟ און „דעם שמידס טעכטער‟, פּרץ הירשביין, וואָס איז געבוירן געוואָרן אין גראָדנע, ווײַסרוסלאַנד, דעם 7טן נאָוועמבער 1880. 
 אין דעם ווידעאָ גיט באָריס סאַנדלער איבער אַ צאָל וויכטיקע פּרטים וועגן הירשביינס לעבן. דער יונגער שרײַבער האָט, למשל, אין איינעם מיטן העברעיִשן פּאָעט, חיים נחמן ביאַליק, געשאַפֿן אַ דראַמאַטישע טרופּע כּדי צו שפּילן ליטעראַרישע פּיעסעס און אויפֿהייבן דעם קינסטלערישן ניוואָ פֿונעם ייִדישן טעאַטער. 
 מיט יאָרן שפּעטער איז ער מיט זײַן פֿרוי, די פּאָעטעסע אסתּר שומיאַטשער, געפֿאָרן אויף אַ פֿינעף־יאָריקער רײַזע איבער דער וועלט — אַרײַנגערעכנט דרום־אַמעריקע, כינע, יאַפּאַן און ארץ־ישׂראל, און אַרײַנגעשיקט זײַנע רעפּאָרטאַזשן אין דער אייראָפּעיִשער און אַמעריקאַנער ייִדישער פּרעסע. 
 דער ווידעאָ שליסט זיך מיט דער ערשטער סצענע פֿונעם פֿילם, „גרינע פֿעלדער‟, שיין רעסטאַוורירט פֿונעם  „נאַציאָנאַלן צענטער פֿון ייִדישע פֿילמען‟  
