 די פּאַנדעמיע האָט דערפֿירט צו אַ סך אומדערוואַרטע סצענעס, צווישן זיי — ווי פֿידלער מאַכן קאָנצערטן אויף זייערע וועראַנדעס און דעכער. 
 אין דעם ווידעאָ, זעט מען אַזאַ מין קאָנצערט אָנגעפֿירט פֿון  דזשאַש דאָלגין  — דער ייִדישער זינגער, ראַפּער, און קונצנמאַכער, באַקאַנט לויט זײַן בינע־נאָמען, Socalled (אַזוי־גערופֿן). דאָס ליד וואָס מע שפּילט דאָ, „רומענישע קרעטשמע‟, איז געווען טייל פֿון אַ קאָצערט אין זומער 2020 וואָס מע האָט רעקאָרדירט אויפֿן דאַך פֿון אַ הויז אין מאָנטרעאָל מיטן סטרונע־קוואַרטעט, Warhol Dervish. 
 דאָס ליד,„רומענישע קרעטשמע“, איז פּאָפּולאַריזירט געוואָרן דורכן האָלענדיש־ייִדישן זינגער,  לעאָ פֿולד . אַזוי ווי אַהרן לעבעדעפֿס „רומעניע, רומעניע“, לויבט דאָס ליד די רומענישע מאכלים און ווײַן. דער סטיל פֿונעם ליד, מיט עלעמענטן פֿון קלעזמער, חזנות און וואָדעוויל, איז אויך ענלעך צו לעבעדעפֿס קאָמפּאָזיציע. 
 דאָלגינס רעקאָרדירונג פֿון „רומענישע קרעטשמע‟ איז אַ טייל פֿון זײַן לעצטן אַלבאָם,  „די פֿראָש“ , וואָס אַ קאָנצערט דערפֿון איז טראַנסמיטירט געוואָרן ווי אַ טייל פֿון דער פֿאַראַיאָריקער „קלעזקאַנאַדע“. 
