 די זינגערין עדה העטקאָ האָט לעצטנס אַרויסגעלאָזט אַ ווידעאָ אין וועלכן זי זינגט איר נײַ ליד, „און גאָט האָט אַ נײַע ניימאַשין“. זי ווערט באַגלייט פֿונעם פּיאַנע־שפּילער, אורי שרעטער. 
 הערנדיק די שיינע מוזיק און שוועבנדיקע האַרמאָניעס וואָלט אַ צופֿעליקער צוהערער גרינג געקענט מיינען, אַז דאָס ליד איז אַרויס אין די סוף 1960ער יאָרן. העטקאָס צוגאַנג דערמאָנט גיכער אין דער פֿאָלק־ראָק־זינגערין,  דזשאָני מיטשעל , איידער אין דער טראַדיציאָנעלער ייִדישער פֿאָלקסזינגערין,  רות רובין  אָבער קיין חסרון איז דאָס ניט. פֿאַרקערט. העטקאָ קען אויך פּרעכטיק זינגען אינעם סטיל פֿון די אַמאָליקע  מיזרח־אייראָפּעיִשע ייִדישע פֿאָלקזינגער  אָבער זי וויל ניט, אַז דאָס ייִדישע געזאַנג זאָל בלײַבן שטיין אויף אַן אָרט; עס דאַרף זיך אויך צופּאַסן צו די נײַע צײַטן. 
 די נאַטור איז אויך געווען אַ באַליבטע טעמע בײַם פּאָעט, אַבֿרהם סוצקעווער, ווי מע זעט אין זײַן ליד, „וואַלדיקס“, וואָס העטקאָ האָט פֿאַראַיאָרן געשאַפֿן מוזיק דערפֿאַר און  רעקאָרדירט , צוזאַמען מיט אַן ענגלישער איבערזעצונג. 
