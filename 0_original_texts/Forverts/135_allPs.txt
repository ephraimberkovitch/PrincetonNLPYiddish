 מרדכי געבירטיגס באַליבט ליבעליד, „רייזעלע“, ווערט דאָ שיין אויפֿגעלעבט, אַ דאַנק דער אַנימאַציע פֿון שוראַ ווײַסמאַן ע”ה, וואָס איז די פֿאַרגאַנגענע וואָך אַוועק אין דער אייביקייט צו 59 יאָר. 
 אינעם ווידעאָ, פּראָדוצירט און רעזשיסירט פֿון שוראַ ווײַסמאַנס טאָכטער, די פּעדאַגאָגין — אַסיאַ ווײַסמאַן, ווערט דאָס ליד געזונגען פֿון אַסיאַן און איר מאַן, דעם דירעקטאָר פֿון „קלעזקאַנאַדע“ — זכריה שולמאַן, מיט דער פּיאַנע־באַגלייטונג פֿון בנימין גינזבערג. די צייכענונגען זענען פֿון אַלעקסאַנדער ווײַסמאַן. 
