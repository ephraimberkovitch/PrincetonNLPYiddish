 ניט געקוקט אויף דעם וואָס  קאַלטע זופּן ווערן אָפֿט אַסאָציִיִרט מיט שפּאַניע איידער רוסלאַנד, זענען זיי געווען זייער פּאָפּולער אויך בײַ די מיזרח־אייראָפּעיִשע ייִדן. 
 איין זופּ אַזאַ איז שטשאַוו. דאָס געוויקס שטשאַוו, וואָס זײַנע דרײַ בלעטעלעך זעען אויס ווי הערצעלעך, וואַקסט אומעטום אין אַמעריקע און מיזרח־אייראָפּע און אין אָט דעם קאַפּיטל „עסט געזונטערהייט“ ווײַזט איוו יאָכננאָוויץ איר שותּפֿקע, שׂרה־רחל שעכטער, אַז שטשאַוו וואַקסט טאַקע בײַ איר אין גאָרטן! 
 צוליב דעם וואָס שטשאַוו ווערט צוגעגרייט מיט סמעטענע, ווערט ער אָפֿט סערווירט צוזאַמען מיט בלינצעס און אַנדערע מילכיקע מאכלים. אין דעם ווידעאָ ווערט דער שטשאַוו באַגלייט מיט כרעמזלעך. 
