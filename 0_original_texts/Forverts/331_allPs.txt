 אין דער פּראָגראַם וועט ד׳׳ר יודל דערקלערן ווי אַזוי די ייִדישע קינדער־ליטעראַטור האָט זיך אַנטוויקלט ווי אַ פּועל־יוצא פֿון שולנעצן פֿאַרבונדן מיט פֿאַרשידענע רעליגיעזע און פּאָליטישע שטראָמען. 
 ד׳׳ר  קאַטריאָנאַ קעלי , אַ פּראָפֿעסאָרשע פֿון רוסיש בײַם אָקספֿאָרדער אוניווערסיטעט, וועט אַרומרעדן קינדערביכער פֿון ייִדישע שרײַבער און קינסטלער אויף רוסיש, אַרײַנגערעכנט ווערק פֿונעם שרײַבער  סאַמולי מאַרשאַרק , דער אילוסטראַטאָרין און ליאַלקע־דיזײַנערין  נינאַ סימאָנאָוויטש־עפֿימאָוואַ  און דעם מאָלער  דוד שטערנבערג . 
 צוזאַמען מיט זיי וועלן קוראַטאָרן פֿון די צוויי אַנשטאַלטן, סטעפֿאַני האַלפּערן (די דירעקטאָרין פֿונעם ייִוואָ־אַרכיוו) און סעסאַר מערטשאַן־האַמאַן (דער יודאַיִקאַ־קוראַטאָר בײַ דער אָקספֿאָרדער ביבליאָטעק) ווײַזן מוסטערן פֿון אילוסטרירטע קינדערביכער פֿון די צוויי זאַמלונגען. 
 דער סימפּאָזיום הייבט זיך אָן 1:00 נאָך מיטאָג ניו־יאָרקער צײַט. דער אײַנטריט איז בחינם. כּדי צו באַקומען אַ זום־פֿאַרבינדונג, דאַרף מען זיך פֿאַרשרײַבן פֿון פֿריִער, דורכן געבן אַ קוועשט,  דאָ . 
