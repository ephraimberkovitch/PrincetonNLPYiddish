 די ליבהאָבער פֿון ייִדיש וואָס וווינען אין דער געגנט פֿון סאַן־דיעגאָ, קאַליפֿאָרניע, וועלן אין גיכן האָבן אַן אייגענעם לאָקאַל, וווּ מע וועט זיך קענען פֿאַרזאַמלען אויף פֿאַרשידענע אונטערנעמונגען אין שײַכות מיט דער ייִדישער שפּראַך און קולטור. 
 די „אָרגאַניזאַציע פֿאַר ייִדישער קונסט און אַקאַדעמישע פֿאָרשונגען אין צפֿון־אַמעריקע“ (באַקאַנט ווי YAAANA) האָט ערשט לעצטנס געדונגען דאָס אָרט אויפֿן אַדרעס, 1128 וואָל־סטריט אין לאַ דזשאָלאַ, אַ געגנט אין סאַן דיעגאָ וואָס געפֿינט זיך לעבן דעם ברעג ים. דעם 14טן נאָוועמבער איז דער ברייטער עולם פֿאַרבעטן צו  קומען אויפֿן חנוכּת־הבית , וווּ מע וועט דאָרט אַרײַנקלאַפּן אַ מזוזה. 
 דערווײַל האָט זיך אין דער גאַלעריע שוין געעפֿנט די ערשטע אויסשטעלונג:  ווערק פֿונעם קינסטלער סימאָר ראָזענטאַל. . די קונסטווערק זענען, אַגבֿ, צום פֿאַרקויפֿן, און די הכנסה וועט געניצט ווערן צו העלפֿן באַצאָלן דאָס דירה־געלט. 
 מאַזורקעווישט מייזאַראָש האָפֿט אַז די אָרטיקע אײַנוווינער וועלן בכלל קענען צולייגן אַ האַנט, אַפֿילו פּשוט צושטעלן מעבל ווי הילצערנע שטולן, באַנקען און טישלעך. נאָך מער פּרטים פֿאַרבינדט זיך מיט יאַנאַ מאַזורקעווישט מייזאַראָשן  דאָ.  
