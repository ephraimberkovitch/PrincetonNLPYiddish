 דער ייִדישער ביכער־צענטער זוכט איבערזעצונגען פֿון ייִדישע ווערק וועגן די איבערלעבונגען פֿון פֿרויען, כּדי אָפּצודרוקן אינעם יערלעכן איבערזעצונג־נומער פֿון זײַן זשורנאַל,  „דער פּאַקן־טרעגער‟ , וואָס וועט אַרויסגעלאָזט ווערן אין 2020. 
 די ווערק קענען זײַן פֿון יעדן זשאַנער: דערציילונגען, לידער, עסייען אָדער זכרונות. צווישן די מעגלעכע טעמעס: די פֿרוי אין דער היים, מיט דער משפּחה, מיט אירע קינדער, אירע רעליגיעזע פֿירונגען, באַציִונגען צווישן פֿרויען, פֿרויען אויפֿן אַרבעטפּלאַץ, פֿרויען אין פּאָליטיק, אאַז״וו. די איבערזעצונג דאַרף זײַן ווייניקער ווי 5,000 ווערטער און נאָך נישט האָבן געווען פּובליקירט. 
