
 אין ישראל האט מען דא ניט לאנג געמאכט אן אוניקאלע אנטדעקונג. זי האט גערירט ניט נאר די שאצער פון דער שאפונג פונעם שרייבער סטעפאן צווייג, נאר די מער ברייטע ליטערארישע קרייזן 
62 בריוו און 6 פאסטקארטלעך פונעם וועלט בארימטן שרייבער האבן זיך פארהיט אינעם פריוואטן ארכיוו פון דער 29־יאריקער חנה יאקאבסאן. די פרוי איז געווען א שטיפטאכטער פון האנס ראזענקראנץ, א פארערער פונעם טאלאנט פון סטעפאן צווייג. טאקע אים, ראזענקראנצן, זיינען געווען אדרעסירט די ווענדשריפטן. צווייג און ראזענקראנץ האבן זיך איבערגעשריבן אין משך פון 21 יאר. 
 פריער האט די פרוי געוואלט אפצושרייבן אט די ירושה דער ישראלדיקער מלוכה־ביבליאטעק, אבער, זעט אויס, האט געביטן איר באשלוס. און איצט, איבער 07 יאר נאך סטעפאן צווייגס טויט, וועלן זיינע בריוו ווערן צוטריטלעך פאר דער ברייטער געזעלשאפטלעכקייט (ווען מע וועט זיי איבערפירן אין א דיגיטאלישן פארמאט). 
די פערזענלעכקייט פונעם שרייבער, אדאנק די בריוו, עפנט זיך צו פון דער אנדערער, ביז איצט אומבאוווסטער זייט. דער אויטאר, וועלכער איז דאן געווען אין זעניט פון זיין רום, האט אנגעשריבן זיין יונגן פריינד (האנס איז אלט געווען 61 יאר) 62 בריוו און 6 פאסטקארטלעך. צווייג און ראזענקראנץ האבן געפירט א קארעספאנדענץ פון 1291טן ביז 3391 יאר, ווען די נאציאנאל־סאציאליסטן זיינען געקומען צו דער מאכט. 
 צווייג האט געווארנט דעם בחור פאר א וואקסנדיקן אנטיסעמיטיזם אין דייטשלאנד. אזוי, האט ער אין 1291 יאר געשריבן: ״איך וויל אייך ווינטשן, איר זאלט פארברענגען א טייל פון אייערע יונגע יארן אויסער די גרענעצן פון דייטשלאנד, ווו די יידישע פראבלעם פילט זיך נישט אזוי שארף, ווי דא ביי אונדז״. און ווייטער: ״איך האב עטלעכע יאר געוווינט אין אויסלאנד, ווו קיינער פרעגט דיך נישט וועגן דיין ראסעווער אנגעהעריקייט, — ווען איך בין צוריקגעקומען, איז די פראבלעם ווידער אויפגעקומען און האט מיך פארכאפט״. 
 ביי צווייג און זיין ווייב זיינען נישט געווען קיין קינדער, און די בריוו, זייער שטימונג, אן אמתע פארינטערעסירטקייט, זאגן וועגן דעם, אז צווייג האט זייער פאטערלעך זיך באצויגן צום אדרעסאט: האט אים געגעבן עצות, אנווייזונגען, האט אים באשיצט און אונטערגעהאלטן מאטעריעל. 
דער שרייבער האט עמיגרירט פון דייטשלאנד אין די דרייסיקער יארן. ער איז געשטארבן אין פעטראפאליס (בראזיליע): ער איז פרייוויליק אוועק פון לעבן צוזאמען מיט זיין ווייב לאטא (זיי ביידע זיינען באגאנגען זעלבסטמארד). 
 ס׳איז זייער טראגיש, אבער האנס ראזענקראנץ האט איבערגעחזרט דעם גורל פון סטעפאן צווייג: ער איז אויך באגאנגען זעלבסטמארד אין 6591 יאר. ביים לעבן איז ער געווען א זשורנאליסט און פארלעגער. 
 אין 6102 יאר,צו דעם 531־יאריקן יוביליי פון סטעפאן צווייג, איז אויף די עקראנען ארויס די דראמע פונעם רעזשיסיאר מאריע שרעדער ״סטעפאן צווייג: די געזעגענונג מיט אייראפע״. דאס קינאבילד האט באקומען די פרעמיע ״אסקאר״ אלס בעסטער אויסלענדישער פילם פונעם יאר. 
 