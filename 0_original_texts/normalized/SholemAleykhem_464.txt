 
 מאנאלאגן: א ווייסע כפרה 
 שלום עליכם 
 פון  
www\. cs.uky\. edu/~raphael/yiddish/sholemAleykhem/contents\. html  
 
א מאנאלאג פון א ״מאדאם״
    
― איך ווייס נישט, ווי אזוי איר; בא מיר, עס מעגן פאלן שטיינער
פונעם הימל, א ווייסע כפרה אף ערב יום־כפור ― דאס מ ו ז  ז יי ן !
איך וועל אייך זאגן דעם ריינעם אמת: איך פארשטיי גארניט, ווי אזוי
וואלט איך געקאנט שלאגן כפרות ניט מיט קיין ווייסער כפרה? עס מאלט
זיך מיר אויס, איך וואלט א גאנץ יאר מורא געהאט פאר שטארבן. איך
בין שוין אזוי געוווינט געווארן פון קינדווייז אן. ס׳איז אלצדינג א געוווינהייט. מיין מאמע, מוזט איר וויסן, איז אויך נישט קיין גרויסע
צדיקת, נאר פון די דאזיקע זאכן האלט זי גראד. צום ביישפיל: אף פסח
― פסחדיקן בארשט, אף שבועות ― ליוביסטיק, א כפרה ― א ווייסע,
חנוכה ― לאטקעס, פורים ― שלח־מנות, וכדומה אזעלכע מצוות היט
זי אפ, ווי אן אמתע רביצן. „הזכרת־נשמות״ איז בא איר דאס שווארצאפל פונעם אויג, און חלילה ניט הערן שופר בלאזן איז פאר איר א
סך א גרעסערער אומגליק, ווי בא מיר, למשל, נישט הערן, להבדיל, שאליאפינען... פונדעסטוועגן, איר זאלט זי קענען, וואלט איר זיכער מיינען,
אז דאס איז א גרויסארטיקע געבילדעטע דאמע. געטע און שילער לאזט
זי עד־היום נישט ארויס פון מויל, און מיט טשאקען שלאפט זי נאך ביז
היינטיקן טאג. און קומט ראש־חודש אלול, זאלט איר זען, דעקט זי זיך
איבער דעם קאפ מיט א ווייס טיכל און האט צו טאן מיט די „יענטעס״;
איך האב מורא, אויב זי שמועסט ניט מיט זיי מכח קנייטלעך לייגן... און
נאכדעם, אוועק די וויינענדיקע טעג.― אראפגעווארפן דאס טיכל פונעם
קאפ, און ווידער געטע, ווידער שילער, ווידער טשאקע. אט אזא מין
יידענע איז די מאמע מיינע, און אט אף דעם אייגענעם יידישן שניט
האט זי געפירט אונדז אויך, די טעכטער אירע. פינף זיינען מיר געוועזן,
און אלע האבן מיר חתונה געהאט „פא־ליובווי״, דאס הייסט: שיינע
מיידלעך זיינען מיר געווען, און געבילדעט אוודאי, און נדן האבן מיר
געהאט אף זיך צו פופצן טויזנט אין באנק אף א טאכטער, ― היינט פאר־וואס־זשע זאל מען אונדז פיינט האבן? מיר האבן געשמט, דארפט איר
וויסן, אף דער וועלט ניט אזוי מיט אונדזער שיינקייט און מיט אונדזער
בילדונג, ווי מיט אונדזער גוט־אויפגעצויגן־ווערן. דערציונג, הערט איר,
איז א גרויסע, א גרויסע זאך! למשל, אזוי, אין אנדערע זאכן, זיינען
מיר דערצויגן געווארן בא אונדזער מוטער דווקא פראנק און פריי: געקאנט ריידן  מ י ט  וו ע מ ע ן  מיר האבן געוואלט, געקאנט גיין
וו ו ה י ן  מיר האבן געוואלט, און געקאנט טאן וו א ס מיר האבן
געוואלט; נאר דארט, ווו עס האט זיך אנגעקערט מיט לשון יידישקייט,
איז געווען חיות ניט זיכער! צום ביישפיל, נעמט מיר אראפ דעם קאפ,
איך זאל אייך אויסטאן דעם לינקן שוך פריער פארן רעכטן. וואלאדיע
לאכט פון מיר און מאכט חוזק; נאר איך זאל וועלן קוקן אף וואלאדיען,
וואס וואלאדיע לאכט, וואלט בא מיר פסח געווען גאלע פאסקע מיט געפארבטע אייער, אן א ברעקל מצה. מיין וואלאדיע איז אין יידישקייט
א ביסל... נו־נו... דאס הייסט: אזוי, פארקערט; א יידן האט ער, אדרבה,
מיטן גרעסטן כבוד. דערהערט ער ערגעץ אף יידן א צרה, א פאגראם, גייט
ער ארום אן א קאפ: סטייטש א ייד, יידיש בלוט!... פיינט האט ער נאר
די יידישע תנועות מיט די יידישע גענג. א ייד, זאגט ער, איז אן עזות־פנים, א ייד איז א „נאכאל״... לאז אבער א פרעמדער פרווון זאגן אף
יידן א שלעכט ווארט, וועט ער אים די אויגן ארויסרייסן. א מאדנע
בריאה אט דער וואלאדיע! איך האב וויפל מאל אים געהערט בארימען
זיך פאר די פריצים, וואס קומען זיך אמאל צונויף בא אונדז שפילן
אין פרעפעראנס, אז מיר האבן אונדזער אייגענעם יידישן דיפלאמאט
הערצל, וואס איז א גאנצער בן־בית באם טערקישן סולטאן; און אז די ציוניסטן זיינען געקומען אנומלטן צו אים נאך געלט, האט ער מיט זיי געהאט א לאנגן וויכוח, זיי באוויזן, אז זיי טראגן זיך ארום מיט חלומות,
זיך איינגערעדט א לונג־און־לעבער אף דער נאז... נו, און געלט? איר
מיינט, ער האט זיי נישט געגעבן? געגעבן! אט אזא מין נפש איז מיין
וואלאדיע. וויפל האב איך צו טאן מיט אים פאר די קינדער! מיינע קינדער זיינען, קיין עין־הרע, געראטענע קינדער, שיינע, געזונטע, פרישע,
לויטערע. וואס נאך דארף מען? וויל ער, וואלאדיע הייסט דאס, זיי זאלן
אלצדינג קענען. קענען? מהיכא־תיתי, איך וויל אויך, זיי זאלן אלצדינג קענען. ווער וויל דאס ניט, אז קינדער זאלן קענען? דאס געזונט זייערס איז
אבער בא מיר טייערער. איך בין א מוטער ניט אזא הייסע, נאר דאך א
מוטער, ווייס איך, וואס הייסט געזונט. מיין סאשקע מיט מיין סאנקע,
איידער זיי זיינען אויסגעוואקסן ― ע־הע־הע! קומט ער צו גיין און מוטשעט זיי ― ער וויל, זיי זאלן אלצדינג קענען, אלצדינג וויסן, אפילו
יידיש, זאגט ער, דארפן זיי אויך קענען. קארג, וואס זיי האבן אף זיך
די גימנאזיע, מיט מוזיקע, מיט טאנצן, מיט שלעק, באדארפן זיי נאך
האבן אף זיך נאך אן אומגליק: יידיש לערנען! מע זאל כאטש לערנען
יידיש, ווי מע לערנט, למשל, דייטש, אדער פראנצויז, אדער ענגליש. צי
דער יידישער לערער זאל כאטש זיין א לערער, ווי אלע לערערס. איז ער
אבער, גאט זאל מיך ניט שטראפן פאר די רייד, איך ווייס אליין ניט וואס.
וואלאדיע אליין קאן ניט ליידן דעם ריח פונעם יידישן לערער. אלע מאל
נאך זיין אוועקגיין עפנט ער אויף דאס פענצטער. „צו וואס טויג ער
דיר?״ ― טענה איך מיט אים. ״ס׳איז היינט, זאגט ער, א מאדע יידיש,
דארפן זיי לערנען יידיש״. איר פארשטייט? ס׳איז א מאדע! אלצדינג איז
א מאדע. קארטן איז אויך א מאדע. מיין וואלאדיע האט אמאל געוווסט
א פרעפעראנס, א דערדע, א זעקס־און־זעכציק; היינט קאן ער זיך שוין
אוועקזעצן אף א גאנצע נאכט און שפילן ביז דעם אנדערן אפדערנאכט.
ער קאן זיך שוין כמעט אן קיין קארטן נישט באגיין. נאר כל־זמן ער
האט געשפילט אין דער היים ― האט מיך ניט געארט. איך אליין האלט
אויך פון א פרעפעראנס, און אן אקעלע האב איך אליין אויך ניט פיינט.
בא מיין מאמען פלעגן מיר אלע שפילן גאנץ אפט אין אקע. ארן ארט
מיך נאר, למאי ער שפילט אין קלוב. אוי, דער קלוב! דער קלוב! פארברענט זאלן ווערן אלע קלובן אף דער וועלט! ערשטנס, אן עבירה טאקע
דאס געלט. שפילן שפילט ער אף צו געווינען, נאר ער פארשפילט, ער
פארשפילט א סך געלט! איך ווייס, ווען ער פארשפילט און ווען ער געווינט. קומט ער נערוועז, דאס הייסט, ריין משוגע, לאזט־אויס צו מיר
זיין ביטער הארץ, זוכט חסרונות אף יעדן טריט ־ איז א סימן, אז ער
האט פארשפילט. היינט די צייט, וואס גייט אוועק! די נעכט! די נעכט!
די ערשטע צייט, איידער איך בין געוואר געווארן, ווו ער ווערט פארשווונדן אלע נאכט, בין איך געווען אויס מענטש, שיער נישט משוגע
געווארן. אלע מאל האט ער מיר צוגעטראכט א נייעם תירוץ. דאס ־
א בוררות דריי נעכט כסדר, א זאסעדאניע אדער גלאט א גוטער ברודער האט אים פארשלעפט צו זיך אף א פרעפעראנס. נאר וואס דען?
איך קען וואלאדיען. איך ווייס, ווען ער לייגט און ווען ער זאגט אן אמת.
שווערט ער זיך און איז בשעת מעשה רעכט אין כעס, איז א סימן, אז
ער זאגט א ליגן. האב איך אנגעהויבן מסתמא נאכצושמעקן און אויסצוטאפן, און בין געוואר געווארן, אז ער גייט אין קלוב. א שטיין פונעם
הארצן! דאנקען גאט, וואס כאטש נישט ערגעץ אנדערש... „וואלאדיע,
טענה איך מיט אים, קארטן קאנסטו דען ניט אויספירן אין דער היים?״
ענטפערט ער מיר: „אין קלוב זעט מען זיך מיט דעם, מיט יענעם. מע
 הערט וואס אף דער וועלט טוט זיך״... בלאטע! דאס איז, ווי זאגט מען,
 א תירוץ פאר די בענטשליכט. „וואלאדיע, טענה איך מיט אים ווייטער,
 בארעכן דיך, דו לאזט מיך זיצן איינע אליין גאנצע נעכט, קוקסט ניט
 אן, זאג איך, קיין קינד אין די אויגן, גזלן, האסט קיין מורא ניט פאר
 גאט, וואלאדיע?״ זאגט ער, אז ער האט פיינט סצענעס, קאן ניט הערן,
 אז איך רייד מיט גאט. הייב איך אן וויינען. טוט ער א זעץ מיט דער
 טיר, גייט אוועק און קומט אף מארגן אין דער פרי רעכט ברוגז. איר
 פארשטייט?  א י ם  קומט נאך ארויס! איך באטראכט אים דעמאלט,
 מיין וואלאדיען הייסט דאס, און דערמאן מיך אין א מאל, אוי, בשעת
 ער האט זיך ארומגעדרייט ארום מיר, זיך געשדכנט, געפאדקעוועט, גע־
 ציילט די טריט, געהיט דעם שאטן. ס׳איז אים נישט אנגעקומען גרינג.
 קודם כל, האט עך געזען, ער זאל געפעלן ווערן דער מאמע מיינער,
 אויסהערן פון איר אף אויסנווייניק גאנצע שטיקער פון געטע מיט שילער
 מיט טשאקע. נאכדעם האט ער איר געלייענט ביכער, און דווקא רא־
    
מאנען, און דווקא אזעלכע, וואס א שטיין קאן צעגאסן ווערן, געהאלטן
    
איר בשעת מעשה די באוועלעך, זומער איר געהאלפן פרעגלען איינגע־
    
מאכטס, ווינטער געשפילט מיט איר אין „קאנטשעניע״. גוט פאר־
    
שווארצט געווארן, און אלץ צוליב מיר. נאך מיר איז ער געשטארבן,
    
אויסגעגאנגען נאך מיינע טריט! א קני ערד האט ער אויסגעשלאגן, ביז
    
ער האט דערלעבט צו הערן פון מיר דאס גוטע ווארט, ווארעם איך האב
    
געהאט דעמאלט דריי אזעלכע חתנים פיינע בריהס, ווי ער. איינער פון
    
זיי, ער איז היינט דאקטער, איז אין מיר געווען פארליבט טאקע צום
    
שטארבן. דאס הייסט, זיי זיינען אלע געווען נאך מיר די כפרה. און
    
היינט? לאם איך וועלן היינט עמעצן פארדרייען דעם קאפ, איז בא מיר
א מלאכה? אט, אשטייגער, ברענהאלץ דער אפטייקער, וואס טאנצט אזוי
ארום מיר, ― דערציילט ער מיר מעשיות, וויל מיך איינריידן, אז איך
בין יינגער מיט צען יאר, ווי איך בין. און וואס קומט ער אקוראט דעמאלט, ווען וואלאדיע איז ניטא?... אמת, איך אליין ווייז אים א דרך: איך
וויל, אז וואלאדיע זאל דאס טאקע וויסן, און לאז דאס אים פארדריסן...
איך אליין דערצייל נאכדעם וואלאדיען: „דו ווייסט, זאג איך, ווער ס׳איז
דא געווען?״ „ברענהאלץ?״ ― זאגט ער, און ער זאל זיך דאס אפילו
פארקרימען! „מארגן, זאג איך, גייען מיר מיט אים אף שאליאפינען אינצווייען״... „מיט וועמען, מאכט ער, מיט ברענהאלצן?״ איך קוק אף אים
בשעת מעשה און טראכט מיר: „ווארט־אויס, איך וועל דיר דערגיין די
יאר!״ און רוף מיך אן צו אים: „ווי מיינסטו, וואלאדיע, נישקשה מיר
זאלן דינגען מיט ברענהאלץ דעם אפטייקער איין דאטשע?״ „וואס זאל
דא זיין, זאגט ער, קשה?״ „ברענהאלץ, זאג איך, וויל מיט מיר פארן
היינטיקס יאר קיין מאריענבאד אינאיינעם״. „געזונטערהייט״, זאגט ער.
געזונטערהייט? אבער גאר לא! דווקא ווייל דו ווילסט, וויל איך ניט...
איך בעט אייך, וואס איז דאס געווארן מיט מיין וואלאדיען? חברה האבן
אים גוט אריינגענומען אין קאן אריין... א, חברה קאן! פון קלוב קאן
קיין גוטס נישט ארויס. פון קלוב גייט מען אלע נאכט... איך ווייס וווהין
מע גייט. איך האב מיך שוין צעפרעגט. פון קלוב גייט מען אלע נאכט
אין „פארנאס״, אין „אלימפ׳׳, אין „ארקאדי״, וכדומה אזעלכע פריילעכע ערטלעך, און מע פארברענגט די צייט גאנץ פריילעך... ברענען זאל
דער קלוב! ברענען זאלן די קארטן! ברענען זאל די קאמפאניע! אמאל
פלעגן מיר מיט וואלאדיען אויסזיצן גאנצע נעכט און ריידן און ריידן,
קיינמאל ניט אויסגעלאזט זיך קיין שטאף; און היינט קאנען מיר קיין
האלבע שעה ניט זיצן אינאיינעם. אויסגעגאנגען בא אונדז מאטעריאל.
דערפאר געפינט זיך בא אונדז רייד מיט דעם דאזיקן אפטייקער, מיט
ברענהאלצן ― פון דער וועלט רייד. פוסטע דבורים, חכמות, לידלעך,
אנעקדאטן. אוי, האט ער אנעקדאטן, ברענהאלץ, ברענען זאל ער אפן
פייער! און דווקא יידישע אנעקדאטן, כי־כי, פון דער וועלט אנעקדאטן!
איך האב ליב א שיינעם אנעקדאט; הערן אנעקדאטן ווערט מיר קיינמאל
נישט נמאס. זיצט ער, ברענהאלץ הייסט דאס, גאנצע נעכט און דערציילט מיר אנעקדאטן... איך ווייס, אז די גאנצע שטאט האלט מיך אין
די מיילער. איך ווייס גאנץ גוט, וואס מע זאגט אף מיר, נאר עס זאל
מיך אנהייבן צו ארן! מיך ארט נאר, למאי עס ארט ניט וואלאדיען ארט
דאס ניט!... וויי־וויי! אמאליקע יארן, למשל, ווען מע קומט און מע דערציילט וואלאדיען, אז סע זיצט בא מיר גאנצע נעכט אן אפטייקער און
דערציילט מיר אנעקדאטן ― הא־הא־הא! און היינט? גארניט. ער קומט
אמאל צוגיין שפעט באנאכט, טרעפט ער אים בא מיר זיצן אפן באלקאן
― און גארניט. „וואס הערט זיך עפעס נייס, פאניע ברענהאלץ?״, און
פאניע ברענהאלץ דערציילט אים נייס. וואלאדיע רייכערט, מאכט זיך,
ווי ער הערט מיט קאפ, און האט אין זינען בשעת מעשה ― ווייס איך
וואס, ווארעם דער קאפ איז אים גאר דארטן. איר ווילט וויסן, ווו
דארטן? ע! איך וויל וויסן, ווו איז דער „דארטן״, וואלט דאך גוט געווען! איך וויל שוין לאנג וויסן. איך האב שוין אפילו אנגעשמעקט א
שטיקל „סליד״ אויך. דא ניט לאנג האב איך אויסגעטרייסלט א בריוועלע
בא אים, ניט אויסגערעדט זאל זיין, פון די הויזן־קעשענעס, זייער א
שיין בריוועלע, אף רויזנפאפיר, דורכגעשפיקעוועט מיט פארפומען און
געחתמעט „מאשא״... מאשא? מאשא? ווער קאן זיין די דאזיקע
מאשא?... שוין צוויי וואכן, אז איך ברעך מיר דעם קאפ, איך קאן גאר
אזוי קלוג ניט זיין... א! לאם איך נאר געוואר ווערן אקוראט, וועט ער
זיך בא מיר נישט נארן! ער וועט בא מיר האבן א מאשע! סע וועט אים
שוין זיין מאשעדיק אין די אויגן!... שא, וווהין בין איך דאס פארפארן?
פון וואס האב איך אייך אנגעהויבן? יא, כפרות. איך ווייס ניט, ווי אזוי
איר; בא מיר, עס מעגן פאלן שטיינער פונעם הימל, א ווייסע כפרה אף
ערב יום־כפור ― דאס  מ ו ז  זיין! „ווי די כפרה איז ווייס, בין איך
ווייס פון זינד״. אזוי האט מיך די מאמע געלערנט. איך גיי נאך דער
מאמעס שניט. דערפאר מוז איך האבן א כפרה א ווייסע. און נישט נאר
פאר מיר ― פאר וואלאדיען, פאר די קינדער, און אפילו פאר מיין קליין
ליאלעטשקע קויף איך א קליין ווייס הינדעלע, א קליין ווייס כפרהלע, מיר
פאר אירע שיינע אייגעלעך, און שלאג מיט איר כפרות. איך שלאג פאר
זיי אלעמען כפרות. אך און וויי, אז איך בין די איינציקע יידישקע אין
שטוב, וואס פארשטייט א יידישן דין און וואס האלט פון יידישקייט...
נעם איך דעם סידור, זאג איך דעם „בני־אדם״, און דריי, און דריי די
כפרה: ״זאת חליפתי, זאת תמורתי, זאת כפרתי״, און איך פיל, אז עס
קומט מיר צו א שטיק געזונט, ווארעם ס׳איז א ווייסע, א ווייסע כפרה,
א ז וי וו י ג א ט ה א ט  ג ע ב א ט ן !...
    
געשריבן אין יאר 1904
א מאנאלאג פון א ווילנער יידענע
    
― זיי זאגן, די היינטיקע הייסט דאס, די עזות־פנימער, א קלאג
צו זיי, אז דעמאלט וועלן מענטשן זיין גליקלעך, ווען מע וועט מאכן
א מישמאש, שלי שלך, שלך שלי... און איך זאג אייך, אז אויב עס וועט
אמאל זיין אזוי, וועט דאס הייסן תוהו־ובוהו ― הימל און ערד און
סטרוטשע־באב. הערט א מעשה, וואס מיט מיר האט געטראפן פאראיארן אין דער צייט, דעם ערשטן טאג סוכות. איך זיץ, ווייסט איר דאך
מן־הסתם, אף „גיטקע טויבעס זאווולעק״, בא גוטקע נעכעס אין הויף.
דאס הייסט, ס׳איז אזוי גוטקע נעכעס הויף, ווי איר זייט מיר א פעטער.
דער הויף איז אן „עקסווידארסקע הויף״; עס האבן אין דעם א חלק, מיט
גאטס הילף, פינף ברידער מיט צוויי שוועסטער. זיינען די ברידער געשטארבן, און די שוועסטער זיינען אויך געשטארבן, און אלע האבן געלאזן קינדער, און דווקא היפשלעך, קאן מען זיך ניט איינטיילן; ניט פארקויפן, ניט צעווארפן, סיידן חלילה אונטערצינדן, איז אן עבירה די גאס,
עס קאן אוועקגיין א האלבע שטאט. האלט מען זיך מיט דער דירה, ווי
מיט מיינע צרות: ניט קיין דאך, ניט קיין טרעפ, ניט קיין אויוון ―
א קאטוך, צו אלדי שווארצע יאר, און גיי האלט דארט א „הימל־בעט״
און צאל אזא ראטע, דריטהאלבן רובל א חודש נאך מיט קאפיקעס.
בייסער וואס? ס׳איז שוין מיט הייצונג. ניט מער זאלן אייערע שונאים
זשיפען, ווי מע הייבט זיך אן, אחוץ שבת און יום־טוב; ס׳איז פון די
מענטשן אליין, זאגן זיי, גענוג ווארעם... טאקע ווארעם! שוין צופיל
ווארעם! בארעכנט, קיין עין־הרע, וויפל שכנים אף איין דירה: שמערל
דער גלעזער ― האט איר ניט איינס; פיני־מאיר דער קצב איז ניט צוויי;
נפתלי־בער דער שמארגאנער מלמד איז ניט דריי; משהלע דער אלמן איז
ניט פיר. וואלט ער זיין אן אלמן, וואלט זיין נישקשה; איז ער אבער
 
 