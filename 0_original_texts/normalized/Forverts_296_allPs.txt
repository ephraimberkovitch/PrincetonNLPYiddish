 ניט געקוקט אויף דעם וואס קאלטע זופן ווערן אפט אסאציירט מיט שפאניע איידער רוסלאנד, זענען זיי געווען זייער פאפולער אויך ביי די מיזרח־אייראפעישע יידן. 
 איין זופ אזא איז שטשאוו. דאס געוויקס שטשאוו, וואס זיינע דריי בלעטעלעך זעען אויס ווי הערצעלעך, וואקסט אומעטום אין אמעריקע און מיזרח־אייראפע און אין אט דעם קאפיטל „עסט געזונטערהייט״ ווייזט איוו יאכננאוויץ איר שותפקע, שרה־רחל שעכטער, אז שטשאוו וואקסט טאקע ביי איר אין גארטן! 
 צוליב דעם וואס שטשאוו ווערט צוגעגרייט מיט סמעטענע, ווערט ער אפט סערווירט צוזאמען מיט בלינצעס און אנדערע מילכיקע מאכלים. אין דעם ווידעא ווערט דער שטשאוו באגלייט מיט כרעמזלעך. 
