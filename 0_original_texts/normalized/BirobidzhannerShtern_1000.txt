
 די ישראלדיקע נאציאנאלע אינסטאנץ פאר יידישער קולטור האט צוגעטיילט איר לעבנס־אויפטו־פרייזן פארן יאר תשפ״א 
 די פייערלעכע צוטיילונג־צערעמאניע איז פארגעקומען דעם&nbsp; 14טן נאוועמבער אין תל־אביב. דריי לאורעאטן פון דעם פרייז זיינען געווארן ישראל רודניצקי, בלהה רובינשטיין און משה לעמסטער. 
 ישראל רודניצקי 
 ישראל רודניצקי, א געבוירענער אין ליטע אין 1926, איז באוווסט, קודם־כל, ווי א רעדאקטאר. צווישן אנדערס האט ער רעדאגירט דעם ליטערארישן אלמאנאך ״נייע וועגן״ און דעם ליטערארישן זשורנאל ״טאפלפונקט״, וואס זיינען דערשינען אין תל־אביב אין פארלויף פון די 90ער און אין אנהייב פון די 2000ער יארן. 
 
 דאקטאר בלהה רובינשטיין, א געבוירענע אין ירושלים אין 1936, איז באוווסט ווי אן איבערזעצערין פון יצחק באשעוויס־זינגערס 
 בלהה רובינשטיין 
 ווערק אין העברעיש. 
 
 משה לעמסטער 
 דער דריטער לאורעאט איז דער דיכטער משה לעמסטער, א געבוירענער אין מאלדאווע אין 1946, וועלכער האט ארויסגעגעבן צוויי פאעטישע זאמלונגען – ״א יידישער רעגן״ (תל־אביב, 1996) און ״אמאל בראשית״ (תל־אביב, 2008). זיין ״וויזיט־קארטל פון א דיכטער״ איז פארעפנטלעכט געווארן אין ״ביראבידזשאנער שטערן״ אין סעפטעמבער האיאר. 
 
 וו. פיריאטינסקי 
 