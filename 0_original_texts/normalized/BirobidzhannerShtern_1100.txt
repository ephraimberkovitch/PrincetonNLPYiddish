
 ס׳האט זיך אנגעהויבן דער פרילינג־זמן פון יידיש־קלאסן ביים ארבעטער־רינג. 
 044 סטודענטן פון 92 לענדער האבן זיך פארשריבן אויף 64 שפראך־קלאסן און 5 קלעזמער־ און יידישע לידער ווארשטאטן. 09 אויסלענדישע סטודענטן זיינען פון רוסלאנד, קאנאדע, ענגלאנד, ישראל. צום ערשטן מאל האבן זיך פארשריבן אויף פארשיידענע קורסן די סטודענטן פון גרוזיע, פאנאמא, אונגארן, סלאוועניע און די פאראיינקטע אראבישע עמיראטן. 
 צווישן די סטודענטן זיינען פאראן פראפעסארן פון אוניווערסיטעטן און קאלעדזשן פון פארשידענע לענדער, יידיש־לערער, זשורנאליסטן, פראפעסיאנעלע זינגער און אקטיארן, אספיראנטן און סטודענטן, וואס לערנען זיך יידישע לימודים וכדומה. עס נעמען די קלאסן ביים ארבעטער־רינג אן אוראוראייניקל פון שלום־עליכמען, אן אייניקל פונעם יידישן שרייבער יוסף אפאטאשו, א טאכטער און אן אייניקל פונעם שרייבער און דערציער שלמה סיימאן. 
 22 פעדאגאגן פון זיבן לענדער — ארגענטינע, ענגלאנד, וויילז, ישראל, פראנקרייך, דייטשלאנד און די פאראייניקטע שטאטן — לערנען יידיש מיט סטודענטן. 
 די אנהייבער קענען אויסקלייבן ניט נאר א שפראך־אינסטרוקטאר נאר אויך א לערנבוך. מע קען אנהייבן זיך לערנען יידיש אויפן יסוד פון שבע צוקערס ״יידיש: אן אריינפיר: לשון, ליטעראטור און קולטור״, אדער מיט דעם נייסטן לערבוך ״אין איינעם״, וואס מיכל יאשינסקי, איינער פון די לערער האט געהאלפן צונויפצושטעלן. מע קען אויך זיך לערנען יידיש מיט ברוך בלום, ניצדיק לילי כהנס לערנבוך ״Colloquial Yiddish״. אגב, שבע צוקער, די מחברטע פון צוויי לערנביכער, לערנט דעם סעמעסטער 5 קורסן פאר מיטנדיקע און אוואנסירטע סטודענטן. 
 גאר א נייער קורס, דער איינציקער וואס מע לערנט ניט אויף יידיש, איז דוד קאצס קלאס פון אשכנזישן העברעיש. זיי וועלן זיך באקענען מיטן ריכטיכן ארויסרעד און אויך מיט דער פאעזיע און פראזע, כדי בעסער צו פארשטיין דעם אונטערשייד צווישן מיזרח־אייראפעישן העברעיש און מאדערנעם עברית. חוץ דעם וועט דוד קאץ לערנען א קורס וועגן דער יידישער סטיליסטיק און אויך א ליטעראטור־קורס,אויף וועלכן מע וועט לייענען און אנאליזירן חיים גראדעס נאוועלע ״די שבועה״. 
 מרים טרין לערנט א קורס, וואס באזירט זיך אויף די זעלטענע ביאגראפישע דאקומענטן, דעם טאגבוך פון זלמן גראדאווסקי, אן ארבעטער פון זאנדערקאמאנדער. יצחק ניבארסקי לערנט א קלאס וועגן דעם מייסטער פונעם יידישן ווארט משה נאדיר, אנאליזירט קורצע ווערק פון זיינע ביכער ״קום שפאצירן, געליבטע״, ״פון מענטש צו מענטש״ און ״אונטער דער זון״, ווי אויך זיינע לידער און פראגמענטן פון פיעסעס. 
 גענאדי עסטרייך לערנט א קורס וועגן רייזע־נאטיצן פון אויסלענדישע יידישיסטן, וועלכע האבן באזוכט סאוועטן־פארבאנד אין די 0291ער – 0691ער יארן. די סטודענטן וועלן לייענען טעקסטן פון משה אלגין, הירש־דוד נאמבערג, ישראל־יהושע זינגער, ברוך גלאזמאן, יוסף אפאטאשו, מענדל אשעראוויטש, חיים שאשקעס, און שמואל גארדאן. 
 אברהם ליכטענבוים לערנט צוויי קלאסן: א קורס וועגן דער אונטערוועלט, אפגעשיגלט אין דער יידישער ליטעראטור, פאלקסלידער און אין אויסדרוקן און שפריכווערטער און א קורס וועגן דער ליטעראטור געשאפן פון יידישע פרויען. 
 דוב־בער קערלער פירט אן מיטן קורס, ווו מע&nbsp; שטודירט די געשיכטע פון פורים־שפילן, פון טראדיציאנעלע פורים־שפילן פון די 0061ער יארן אן און ביזן היינטיקן טאג. 
 לייזער בורקא וועט לערנען א מיני־קורס פאר די, וואס אינטערעסירן זיך אין דער לינגוויסטיק, ווי אזוי דער אונגערישער יידיש איז פון א מארגינאלן דיאלעקט פארוואנדלט געווארן אינעם סאמע פארשפרייטסטן יידיש פונעם 21סטן יארהונדערט, אויף וועלכן עס רעדט די חסידישער וועלט. דער קורס הייבט זיך אן דעם 51טן אפריל. 


 
 ניקאליי באראדולין 