 
 מנחם־מענדל [2]: מנחם־מענדל צו זיין ווייב שיינע־שיינדל 10 
 שלום עליכם 
 פון  
www\. cs.uky\. edu/~raphael/yiddish/sholemAleykhem/contents\. html  
 
מנחם־מענדל פון וווארשע צו זיין ווייב שיינע־שיינדל
אין כתרילעווקע
  
10
  
לזוגתי היקרה הצנועה החכמה מרת שינע־שיינדל שתחי,
  
ראשית בין איך דיר מודיע, אז איך בין ב״ה בקו החיים והשלום. 
השםיתברך זאל העלפן מ׳זאל הארכן איינס פון דאס אנדערע נאר גוטס מיט בשורות
טובות ישועות ונחמות ― אמן.
  
וה שנית זיי ויסן, זוגתי היקרה, אז אין דער דומע מיש איך מיך ניט,
פון דעפוטאטן האלט איך ניט און פוסטע גלעקער האב איך פיינט. איך גי
מיט דעם גאנג, אז ס׳איז ניט נאר ארויסגעווארפן די טירחה פון די גוטע
מענטשן, וואס ווילן אונדז א טובה טאן און פארענטפערן, אז מיר זענען ניט
אזוי ווי מען זאגט אויף אונדז ― איך האלט, אז פאר אונדז איז עס אדרבה,
נאך די גרעסטע רעה. ווען איך, למשל, בין א דעפוטאט פון די דעפוטאטן אין
דומע, וואלט איך געזאגט פורישקעוויטשן מיט מארקאווון מיט זאמיסלאוסקין,
זיי זאלן דווקא רעדן צעזעצטערהייט, און אז זיי וואלטן אויפגעהערט צו רעדן
וואלט איך ערשט דעמאלט מיר אויפגעשטאנען און קאלט צו זיי אזוי געזאגט
  
― שוין? איר האט שוין אין גאנצן אפגעזאגט? מעג איך אפשר אויך
רעדן א ווארט? אויב אזוי, דארף איך אייך זאגן, מורי ורבותי, אז איר זענט
פולקאם גערעכט ארום און ארום. לאמיר זיך אקארשט אויסרעכענען אקוראט,
א פונקט נאך א פונקט, וועט איר זען, אז איך גיב אייך נאך איף אלצדינג;
( איר טענהט, אז מע באדארף ארויסיאגן פון דארף, ווארעם מיר זענען צו א
ניכטער פאלק. אמת ויציב, ונכון וקיים וישר! מיר זענען א ניכטער פאלק.
שוין צו ניכטער! אט נעמט א דארף פון דריי טוייזנט איוואנעס, זיצט דארט
איין יענקל, איז ער א ניכטערער. שטענדיק ניכטער! מע זאל עס אים זען, כאטש
איין מאל אין א יובל, ער זאל זיך וואלגערן פון די פיס, אנרירן עמעצן מיט
א קרום ווארט. פון נעמען א האק און פלעטן יענעם דעם מוח איבער א גארניט
מיט א ניט ― רעדט מען שוין ניט. פארשטייט זיך אז אזעלכעס איז מסוכן
ווי קאן מען אים לאזן זיצן? 2( איר טענהט, אז מ׳באדארף צונעמען ביי אונדז
ווו ס׳איז נאר פאראן ערגעץ א שטיקל פרנסה, ווארעם מיר זענען צו א קלוג
  
124
    
פאלק, מיר קאנען מאכן פון שניי גאמלקעס און פון א קערבל צויי, און אייך
איז שווער מיט אונדז צו קאנקורירן. אמת ויציב, ונכון וקיים וישר! און פאר״
שטייט זיך, אז דאס איז אן אומגליק, נאר ער איז שולדיק אין דעם אומגליק,
מורי ורבותי, אז ניט איר אליין מיט אייער ניט צולאזן אונדז צו קיין זאך אחוץ
מיסחר? 3( איר טענהט, אז דעריבער לאזט איר אונדז ניט צו צו קיין זאך,
ווארעם מיר זענען צו שארף געשפיצט פאר אייך, מיר קאנען זאגט איר, אין
א קורצער צייט חלילה געבן אייך די בעסטע אפיצירן, די גרעסטע גענעראלן
די פיינסטע טשינאוווניקעס, דירעקטארעס פון גימנאזיעס, סליעדאוואטיעלעס
מיט פראקורארן, גובערנאטארעס מיט מיניסטארן, ווי אין אנדערע לענדער. אמת
ויציב, זנכון וקיים וישר! הלוואי וואלט עס טאקע אזוי געוען, ווי עס וועט
נאך אזוי גיך ניט זיין.. 4( איר טענהט, אז כאטש איר לאזט אונדז ניט צו צו
קיין זאך און כאטש איר יאגט אונדז און טרייבט אונדז און רודפט אונדז און
טראכט אויס אלע טאג נייע בילבולים מיט נייע גזרות, פון דעסטווועגן קאן
מען אונדז ניט ארויסרייכערן און אדרבה, מיר שפילן נאך די גרעסטע ראלע,
זאגט איר, די רייכסטע פאבריקאנטן, זאגט איר, זענען אונדזערע, די שענסטע
באנקירן זענען אונדזערע, די גרעסטע עקספארטערן זענען אונדזערע ― פון
שפעגעלאנטן אויף דער בערזע איז אפגערעדט, אחוץ אונדז איז דאך דארט ניטא
א משוגענער הונט, ― אמת ויציב, ונכון, וקיים, ― וישר! איך רעד אויף אייער
לשון: אזוי איז דאס געווען און אזוי ועט דאס זיין ס׳איז א פארפאלענע זאך,
מורי ורבותי, און איר אלין זענט אין דעם חייב, וי איך האב אייך נאר וואס
געזאגט. 5( איר טענהט, אז אפילו אין דעם ענין פון שריייבעריי, פון ביכער
און פון גאזעטן, און אויך אין דעם ענין פון זינגען און שפילן, פארנעמען מיר
אויך ביי אייך דעם סאמע אויבנאן ― א בכבוד ארט פארנעמען מיר. נאר אין
דעם זענט איר שוין ניט שולדיק. דאס איז א גאטסזאך און קיין בן אדם קאן
דערצו גארניט העלפן. מע קאן מיט גוואלד ארויסטרייבן אן ארעמען ייד פון
דארף, ארויסווארפן א קראנקע יידענע מיט די בעבעכעס; מען קאן מיט 
קלוגשאפט ארויסרייסן ביי יענעם דעם לעצטן ביסן פון מויל. מען קאן מאכן איינעם
אזא ביטער לעבן, אז ער זאל גאר לויפן אין דער וועלט אריין. נאר ארויסרייסן
ביי יענעם דעם מארך פונעם קאפ, די פעדער פון דער האנט, דאס קול פונעם
האלדז, ― דאס איז א זאך וואס איז אוממעגלעך!.. 6( איר טענהט, אז אונדזערע
קינדער זענען צו להוט נאך איער תורה און זיי יאגן אזוי אריבער אייערע
קינדער, אז מ׳קאן זיך מיט זיי גאר קיין מאל ניט אוייסגלייכן. אמת ויציב, ונכון.
  
125
    
וקיים וישר! אונדזערע קינדער, אחוץ וואס זיי האבן גוטע קעפלעך, זענען זי
נאך גרויסע וועלערס ― דאס האט איר זיי געמאכט פאר וועלערס. איר אלין}
על־כן זוכט איר איצט עצות: פראצענטן און פראצענטן דפראצענטן, און אזוי
לאנג קוועטשן, ביז מע זאל זיי אין גאנצן ארויסקוועטשן.. אוודאי איז דאס
א גוטע עצה, און ווער וועט דאס האבן טענות צו אייך, אז איר זענט חלילה
אומגערעכט? דאס אייגענע וואס מיט די קלענערע קינדער אין די גימנאזיעס
און אוניווערסיטעטן, איז מיט די גרעסערע קינדער אין דער דינסט. מען דארף
אונדז גאר אין גאנצן, זאגט איר, ארויסווארפן פון דער דינסט, און איר זענט
נעבעך זייער גערעכט, ווארעם צו וואס טוג אייך, מיר זאלן האבן טענות צו
אייך:;סטייטש, פאדאטקעס צאלן מיר, סאלדאטן גיבן מיר, פאר וואס זאלן
מיר זיין פאררעכנט ביי אייך פאר שטיפקינדער\? 7.. איי ווו איז יושר? ווו
איז מענטשלעכקייט? ווו איז גאט? ― נאר ווער רעדט דאס היינט פון אזעלכע
זאכן?... זעט איר, איין טענה איז נאך פאראן ביי אייך, א נומער 1( ― דאס איז
די טענה פון בלוט, אז מיר קוילען זאגט איר, אייערע קליינע קינדערלעך
און ניצן אויס זייער בלוט אויף פסח ― די דאזיקע טענה וועלן מיר איבער״
לאזן אויף אן אנדערש מאל. ווארעם למאי זאלן מיר זיך נארן? ווי מיין רבי
עליו־השלום פלעגט זאגן, אז ס׳איז געקומען דאנערשטיק און מיר האבן אים
באדארפט איבערזאגן דאס לייענען פון דער וואך און מיר האבן עס מסתמא
ניט געוווסט, נאר פון דעסטוועגן האבן מיר זיך געשאקלט און געזונגען, ער
זאל מיינען אז מיר ווייסן:;איר ווייסט דאך ממזרים, אז איך ווייס, אז איר הייבט
ניט אן צו ווויסן די גמרא, היינט אויף וועלכע שווארצע יאר האט איר זיך אזוי
צעשאקלט?*,,. מיט די ווערטער וויל איך אייך אויך זאגן, מורי ורבותי: איר
ווייסט דאך, אז איך ווייס, אז איר ווייסט, אז ס׳איז בלאף, היינט וואס דערציילט
איר מעשיות?... ניט מער, איר דארפט דאס האבן צום רעמל, ―א ביסל צו פאר״
ענטפערן זיך אליין און א ביסל יוצא זיין פאר דער וועלט, אז איר טרייבט אונדז
דערפאר, ווייל מיר זענען נאך א ווילד פאלק מיט ווילדע מינהגים פון פארצייטן
;שטעלט אייך פאר ― זיי באניצן נאך בלוט אויף פסח!*.,. איי די ווועלט קען
אונדז פריער און בעסער און נענטער? ― וואס מאכט עס אויס? דערוויילע איז
א טומל. דערוויילע ווארף איך דיר אויס די שוועסטער די משומדת. איי דו האסט
ניט קיין שוועסטער? גי פארענטפער זיך!.. הקיצור, מורי ורבותי, וווי איר זעט,
האב איך אייך כמעט אויף אלע פונקטן אפגעגעבן דעם גערעכט. איצט בלייבט
איבער איין זאך: צו וואס דארפט איר אונדז? איז דען ניט גלייכער פאר אייך
  
226
    
איר זאלט פטור ווערן פון אן אומגליק? איר בארעכנט אייך נאר, מורי ורבותי,
וואסער א לעבן פאר אייך וואלט געווען, ווען איר שטייט אויף אין דער פרי ―
ניטא איין ייד ביי אייך אפילו אויף א רפואה!.. וי אזוי? בעט מיך, וועל איך
אייך געבן א קאמבינאציע א פראסטע און א בכבודע, און דווקא מיט גוטףן
צו וואס זאלט איר זיך אפעסן דאס הארץ, מיט קלאפאט,. מיט הוצאות, מיט נאך
אזעלכע זאכן? אמער, זייט מכריז־ומודיע אין אלע בתיימדרשים, שולן און
שולעכלעך, אז יעדער ייד וואס וויל ארויספארן, זאל ער זיך פארן בשם אלקי
ישראל געזונטערהייט, מען גיט אים א באנבילעט דריטע קלאס ביז דער גרע״
נעץ און קליינגעלט א הונדערטער אין קעשענע אויף הוצאות.. מאכט אקארשט
א רעכענונג, מורי ורבותי, וואס וועט עס איייך קאסטן ארום און ארום? מישטיינס
געזאגט, א גארנישט מיט א נישט! מילא, די באן רעכנט מען ניט ― ס׳איז
דאך אייער באן ― בלייבט איבער נאר דאס ביסל קליינגעלט איף הוצאות,
איז וואס זשע איז דא דער גוואלד? לאמיר זאגן זעקס מיליאן יידלעך צו 
הונדערט אויף א יידן, האבן מיר א קיימא לן פון זעקס הונדערט מילאאן. פעלט
נאך אלץ 400 מיליאן ביז א מיליארד. ― ניט שוין זשע איז ביי אייך ניט
ווערט אפילו קיין מיליארד, וואס איר ווערט פטור פון אזא פעקל יידן קיין עין״
הרע?.. בארעכנט אייך, מורי ורבותי, איך גיב אייך צייט א יאר אויף צו
באטראכטן זיך...
  
אט אזוי, זוגתי היקרה, וואלט איך מיט זיי א רעד געגעבן, וען איך בין
א דעפוטאט. אי וועסטו דאך מיך פרעגן, וואס ועט זיין טאמער געפעלט
זיי טאקע מיין קאמבינאציע און זיי גייען איין איף מיין פראיעקט? ווווהין
וועלן מיר זיך אהינטאן אלע?,. די אייגענע קשיא האט מיך געפרעגט כאסקל
קאטיק אויך. אט דער ייד האט דיר א טבע אלע מאל פרעגן קשיות און יעדער
זאך איבערשפארן. וואס דו זאלסט אים ניט זאגן, מוז ער דיר דרינגען קאפויער!
איך קום צו גיין צו אים און דערצייל אים פון מיין פלאן, אדרבה, פיין און
שיין ווי עס געהער צו זיין, לאזט ער מיר ניט ארויסרעדן ביזן סוף און הייבט
אן באלד איבערצופרעגן מיך: קוואס וועט זיין, ערשטנס, טאמער ועלן זיי,
זאגט ער, אונדז גארניט וועלן ארויסלאזן? צוייטנס, טאמער וועלן אונדזערע
יידן, זאגט ער, ניט וועלן גיין? דריטנס, אפילו אז ביידע צדדים ועלן שוין
גאר מסכים זיין ― ווו ווועט מען נעמען, זאגט ער, אזוי פיל געלט מיט 
ואגאנעס, מיט עסנווארג, מיט נאך זאכן סזאל קלעקן, זאגט ער, פאר 
איבערפעקלעך קיין עין־הרע זעקס מיליאן מענטשן?* און נאך און נאך קשיות מיט
  
127
    
קשיות! האב איך אים דווקא געלאזט רעדן ― א ייד וויל א ביסל רעדן ―
פאר וואס זאל איך אים ניט טאן צו ליב? האט ער גערעדט און גערעדט און
גערעדט. און אז ער האט אויפגעהערט צו רעדן האב איך גענומען רעדן און
אפענטפערן אים על ראשון ראשון ועל אחרון אחרון, און האב אים צעשלאגן
מסתמא אלע זיינע טענות, אזוי ווי איך קען! האט ער א קוק געטאן אז ס׳איז
שלעכט, איז ער געפאלן אויף א המצאה: קוואס וועט זיין, זאגט ער, רב 
מנחםמענדל, טאמער מאכט זיך, זאגט ער, א פאגראם, ניט איצט, זאגט ער, נאר העט
שפעטער, אין הונדערט יאר ארום, ווו ווועט מע זאגט ער, נעמען א יידן?״
זאג איך צו אים!;אויב, זאג איך, דאס איז נאר א המצאה, איז מהיכא־תיתי,
זאג איך, כאטש אפילו איר וואלט געמעגט, זאג איך, פאלן אויף א שענערע
המצאה. נאר אויב, זאג איך, איר מיינט דאס ערנסט, איז דערצו אויך דא אן
עצה: אזוי וווי, זאג איך, אין דער לעצטער צייט האט מען זיך א נעם געגעבן
צו אונדזערע משומדים און מע וויל זיי א ביסל, זאג איך, אויסגלייכן מיט יידן
א סברה, זאג איך, אז זיי הייבן שוין אויך אן פילן דעם טעם, וי מיר, פון 
פראצענטן און פראצענטן דפראצענטן... און אזוי וווי, זאג איך, זיי וועלן דאך בלייבן
אויפן ארט, וועט מען קאנען, זאג איך, בשעת הדחק גאנץ שיין יוצא זיין מיט
משומדים. ― זענט איר שוין, זאג איך, צופרידן, צי נאך ניט?* לאזט ער מיך
אפ א וויילע און זאגט: ,ווערטלעך, ר, מנחם־מענדל, אן א זייט. לאמיר זיך,
זאגט ער, אומקערן צוריק גאר צום אנהייב*, ― און הייבט מיר אן ווידער א
מאל מיט זיינע קשיות. גיי איך שוין ארויס פון די כלים און זאג אים:;איך
האב אייך געבעטן, זאג איך, וויפל מאל, ר, כאסקל, אז פון די זאכן זאלט איר
מיט מיר ניט רעדן!* מאכט ער צו מיר: אוער איז געקומען צו וועמען ―
איך צו איייך, אדער איר צו מיר?* און שמייכלט נאך בעת־מעשה. ― אן איינ״
געגעסענער ייד דאס איז! מאל דיר, ער האט זיך פון מיר ניט גענארט. איך
האב אים שוין רעכט אוועקגעגעבן! איך וואלט אפילו דיר באדארפט איבער״
געבן אלצדינג וואס איך האב אים אויסגעלומרט, וואלסט געהאט, גלייב מיר,
הנאה. נאר מחמת איך האב קיין צייט ניט, מאך איך דאס בקיצור. אי״ה אינעם
אנדערן בריוו וועל איך דיר ארויסשרייבן אלצדינג נאך מער באריכות. לע״ע
לאז גאט געבן מיט געזונט און מיט הצלחה. זיי געזונט און קוש די קינדער
שיחיו און גריס דער שוויגער שתחיה און דער גאנצער משפחה שלסטו לאזן
גריסן איטלעכן באזונדער גאר פריינדלעך.
: ממני בעלך מ נח ם * מעג דל
  
128
    
שיינע־שיינדל פון פתרילעווקע צו איר מאן מנחט״מענדל
אין וארשע
  
7
  
לכבוד בעלי היקר החכם מופלג הנגיד המפורסם מוהר״ר מנחם מענדל ניי!
  
ערשטנס קם איך דיר צו מעלדן, אז מיר זענען אלע גאט צו דאנקען
אין בעסטן געזונט, גיב גאט דאס נעמלעכע פון דיר צו הערן אויף ווייטער ניט
ערגער. צווייטנס שרייב איך דיר, בעלי היקר, אז מען שלאגט אונדז
אפ די טירן, מיר און דער מאמע זאל לעבן, ניט נאר אייגענע פון דער משפחה,
ניט נאר שכנים, פריינד און גוטע פריינד, ווילד פרעמדע, גאר אזעלכע, וואס
איך האב זיי קיין מאל אין מיינע אויגן ניט געזען און אזעלכע, וואס איך קען
אפילו ניט זייער באבעס באבע, צום מיינסטן די צונויפגעלאפענע פון די דער״
פער, וואס מען האט זיי ארויסגעטריבן. זיי לאזן ניט לעבן, האבן קיין צייט ניט,
מ׳זאל זיי טאקע שוין און טאקע באלד אנרופן דאס נייע לאנד, וואס דו שרייבסט,
אז מען האט דאס געפונען פאר יידנס וועגן, און ווו ליגט עס ווילן זיי וויסן ―
ווייטער אדער נענטער וווי קיין אמעריקע? וויפל טעג, למשל, דארף מען פארן
ביז מען קומט אויפן ארט 1 און וי אזוי פארט מען אהין, ― צי איבער א ים
צי אן א ים? און וועמען נעמט מען אהין, ― נאר באווייבטע, צי ניט קיין
באוויינטע אויך? און מיטן פריזיוו וווי אזוי ווועט זיין? צי וועט זיך עס שענקען,
אדער מ׳וועט טאקע אלץ דארפן צאלן די 200 רובל שטראף? ווארעם דאס וואס
דיין געזעט שרייבט, אז מ׳האט דעם שטראף אראפגענומען, ווייסט ער ניט ער
עס האט אים געשערן אט האט מען ערשט יענע וואך ביי אונדזער 
שעיהדודס שוועסטערס מאן, דאדיע לעמעשקע, איבערגעשריבן די בענקלעך מיט
די קישעלעך מיטן סאמאוואר און אפילו מיט די אלטע סידורים, פאר זיינעם
א שטיפברודער, וואס זיין טאטע האט זיך מישב געווען אויף דער עלטער און
האט חתונה געהאט דאס אנדערע מאל און איז אריבערגעפארן צום ווייב קיין
ראכמעסטריווקע און האט דארטן געהאט דיין טאטנס פסק. ביי דיין טאטן
איז פון א סאסי געווארן א יאסי, און ביי אים איז פון בתי אויסגעוואקסן א
משה. וי אזוי איז דאס מעגלעך, ווועסטו הערן.
  
געקומען קיין ראכמעסטריוקע, איז למזל ביי אים געבוירן געווארן א מיידל
  
129
   
 