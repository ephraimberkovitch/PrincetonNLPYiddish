<body dir=״rtl״ style=׳font־family:״Times New Roman״,Ariel,FreeSerif;׳>
<h1>פעליעטאנען: „גוט־מארגן!״</h1>
<h2>שלום עליכם</h2>
<h3>פון <a href=״https://www\. cs.uky\. edu/~raphael/yiddish/sholemAleykhem/contents\. html״>
www\. cs.uky\. edu/~raphael/yiddish/sholemAleykhem/contents\. html</a></h3>
<p>
</p><p>
(א מעשה שהיה)
</p><p>
מאטוויי ווערעטא האט זיך פארשפעטיקט. א גאנצע נאכט געשפילט אין
סטאס. שפעט אויפגעשטאנען, איינגעשלונגען דעם אנבייסן און פליט דאס צו
„פאנקאנין?״.
</p><p>
ס׳איז היינט א טאג פון קורסן. א בערזעטאג.
</p><p>
דאס הארץ זאגט אים, אז ער וועט היינט האבן א גוטן טאג. ער האט שוין
דערויף סימנים אזעלכע.
</p><p>
ערשטנס האבן זיך אים געחלומט שטיוול, און דאס אין ידוע, אז עס
חלומט זיך שטיוול ― איז גוט. שוכווארג וואאבשטשע באווייזט אויף געלט...
היינט איז מען אים איבערגעגאנגען אויף דער קאנאטנע מיט פולן... און אן
אלעמען האט ער וואאבשטשע א פארגעפיל (יעדער בערזע־מענטש האט א
פארגעפיל). רענטע מוז היינט אראפפאלן, דאס איז זיכער ווי דער טאג.
</p><p>
מאטוויי ווערעטא איז אויף רענטע „א לא בעס״. ער האט זי פיינט. ער
האלט אין איין פארקויפן רענטע, און רענטע האלט אין איין שטייגן. קאסט
דאס אים רבי־געלט, נו געוויינטלעך. פון דעסטוועגן פאלט ער ביי זיך ניט
אראפ. לאז זיך די רענטע הייבן וויפל זי וויל ― עס מוז א מאל קומען אויף איר
א מפלה. ביז וואנען וועט זי שטייגן?...
</p><p>
מיינט ניט פון דעסטוועגן, אז מאטוויי ווערעטא איז בטבע אזא שלעכטער
מענטש, וואס איז געשטימט „א לא בעס״. פארקערט, אויף אנדערע פאפירן
אין ער דווקא „א לא האס״. למשל „וויגרישנע״ ― לאז ער דאס פארמאגן
וויפל „וויגרישנע״ ער האט אנגעקויפט אויף אולטימא פעבר. און אולטימא יון.
וואס מיינט איר, מאטוויי ווערעטא איז עפעס א יינגעלע? ער פארשטייט ניט,
וועלכעס עס דארף גיין אראפ און וועלכעס ארויף? איי, ווי איז דאס מעגלעך,
אז א מענטש זאל אין איין צייט גיין אראפ און ארויף? אמת, עס קומט טאקע
אויס א ביסל פריקרע, ווי למשל פליישיק און מילכיק צו גלייכער צייט. דער
תירוץ איז אבער: אין אדעס איז אלץ מעגלעך. איך וועל עס אייך א מאל
אויסווייזן מיט סימנים און מיט ראיות. א מאל, ניט היינט. איצט זענען מיר
פארנומען מיט מאטוויי ווערעטא.
</p><p>
191
</p><p></p><p>
געקומען אויף פושקינסקי צום „אוגאל באלשאיא ארנאוטסקא״, לויפט אים
אקעגן א גאזעטן־טרעגער מיט א פארשוויצט פנים:
</p><p>
― „גוט־מארגן״!
</p><p>
― גוט־מארגן, גוט־יאר,
</p><p>
די אדעסער זענען וואאבשטשע העפלעך... אזוי טראכט זיך ווערעטא און
שפאנט ווייטער.
</p><p>
אפגעגאנגען ביז אוגאל באזארנע, קומט אים אקעגן נאך א גאזעטן־טרעגער און ווידער:
</p><p>
― „גוט־מארגן!״
</p><p>
― גוט־מארגן, גוט־יאר!
</p><p>
אויף אוסאענסקי אויך די אייגענע מעשה:
</p><p>
― „גוט־מארגן!״
</p><p>
― גוט־מארגן, גוט־מארגן!
</p><p>
און אזוי אויף טראיצקי און אויף יעוורייסקי און אויף פאטשטאווע ―
אומעטום „גוט־מארגן!״ זיי האבן זיך דאס א ביסל „צעגוט־מארגנט״ ― טראכט
מאטוויי ווערעטא ― צי מאכן זיי ניט חוזק פון אים וואס ער גייט אזוי שפעט
אויף דער בערזע?... א ביסל אן עזות! און וואאבשטשע, וואס פאר א מחותן
איז ער מיט גאזעטשיקעס?... און מאטוויי הייבט אן צו גיין נאך גיכער ביז
דער פאליציייסקע.
</p><p>
געקומען אויף דער פאליצייסקע, האט מען אים גענומען אטאקירן פון
ביידע זייטן און פאכען אים גלייך אין פנים אריין מיט עפעס מאדנע בלעטלעך
מיט יידישע אותיות:
</p><p>
― גוט־מארגן! גוט־מארגן! גוט־מארגן!...
</p><p>
ערשט דא האט זיך אונדזער העלד ארומגעקוקט, וואס דאס איז פאר א
„גוט־מארגן״. און ער האט זיך אפגעשטעלט אויף א וויילע ― אבער טאקע
ניט מער ווי אויף א וויילע ― און האט פארבונדן א גאנץ קורצן דיאלאג מיט
איינעם פון די גאזעטן־טרעגערס:
</p><p>
― א גאזעט?
</p><p>
― א גאזעט.
</p><p>
― א יידישע?
</p><p>
― א יידישע.
</p><p>
― ווו גייט זי ארויס?
</p><p>
192
</p><p></p><p>
― אין אדעס.
</p><p>
― אין אדעס? וואס קאסט זי?
</p><p>
― א קאפיקע.
</p><p>
גיך, נאך גיכער ווי איך שרייב די דאזיקע ווערטער, האט מאטוויי ווערעטא
ארויסגעכאפט דאס בייטעלע, ארויסגענומען פון דארט 2 קאפיקעס, ניט געווארט
אויף אויסגאב, א כאפ געטאן א „גוט־מארגן״ און ― ארומגעקוקט זיך צי
קיינער זעט ניט ― האט ער אריינגעשטעקט דאס בלעטל טיף אין קעשענע,
און מיט א שטיל געלעכטער אין זיך האט ער זיך געלאזט גיין ווייטער צו
דער דעריבאסאוווסקע צו.
</p><p>
„כא־כא, ער וועט שוין האבן צו דערציילן ביי פאנקאנין... א יידישע
גאזעט... אין אדעס וואאבשטשע כא־כא... אלצדינג מאכן נאך אונדזערע
יידעלעך... מילא מעטרעסעס, ליובאווניקעס, קאמעדיע בראקא יושקעוויטש כא־כא,
דאס איז נאך צו פארשטיין... אבער א גאזעט א יידישע, אין אדעס, כא־כא...
עס וועט שוין זיין וואאבשטשע פון וואס צו רעדן ביי פאנקאנין...״
</p><p>
*
</p><p>
ביי פאנקאנין האט מאטוויי ווערעטא פארגעסן אין דער גאנצער מעשה:
די רענטע האט זיך ווי צו להכעיס געגעבן א הייב אויף, און די „וויגרישנע״
האבן געגעבן א פאל אראפ ― גלייך ווי זיי האבן זיך צונויפגערעדט...
</p><p>
1911
</p><p>
193
</p><p></p><p>
(א נייע פורים־שפיל אין צוויי אקטן)
</p><p>
די פארשוינען:
</p><p>
אחשוורוש ― שאך פון פערסיע
המן ― אן אנטיסעמיט
מרדכי ― א ייד
אסתר ― זיין קוזינע
יושקעוויטש ― א שפילמאכער
ממוכן ― א שילאטן־שמש
</p><p>
הויפמענטשן, געסט, פובליקום.
</p><p>
קומט פאר אין דער הויפטשטאט פון פערסיע, אין שושן־הבירה.
</p><p>
ערשטער אקט
</p><p>
ביים קעניג אחשוורוש אין פאלאץ זיצט מען און מען טרינקט.
אויף א שטול פון העלפאנדביין, מיט גאלד באלייגט, זיצט דער
שאך מיט א גאלדענער רוט. אנטקעגן שטייט המן, די הענט צונויפגעלייגט אויף דער ברוסט, אנגעטאן אין א דרייעקיקן ספאדיק,
ווי א המן־טאש. ביי דער טיר שטייט ממוכן.
</p><p>
אחשוורוש: (פארזארגט, צו המנען) וואס זאל איך דיר זאגן, המן?
אומעטיק... וושתי אומגעבראכט... אן א קעניגין... סקוטשנע אין שושן־הבירה.
</p><p>
המן: גרויסער קעניג! זארג ניט. ס׳איז דא אן עצה.
</p><p>
אחשוורוש: דהיינו?
</p><p>
המן: לאז מען צונויפרופן אלע קראסאוויצעס פון שושן־הבירה, אויסקלייבן
פון זיי די שענסטע און די בעסטע, און אויב זי וועט געפעלן דעם קעניג...
</p><p>
אחשוורוש: אן אידייע.
</p><p>
194
</p><p></p>
</body>