 דער גרעסטער אמעריקאנער פעסטיוואל פון יידישער קולטור, „יידיש ניו־יארק‟ , וועט היייאר ווידער פארקומען אנליין, דערמעגלעכנדיק מענטשן איבער דער וועלט הנאה צו האבן פון דער פילפארביקער פראגראם. 
 דער פעסטיוואל וועט פארקומען פונעם 25סטן ביזן 30סטן דעצעמבער 2021. 
 צווישן דער הויכער צאל ווארשטאטן אין וועלכע מע קען זיך באטייליקן זענען: 
 די פאלקלאריסטקע בריינדל קירשנבלאט־גימבלעט וועט דערציילן וועגן דעם באניץ פון יידיש ביים „פולין־מוזיי‟ אין ווארשע — דער איינציקער מוזיי ווו מע קען באקומען דעם אוידיא־טור אויף יידיש. 
 ירמיה לאקוווד וועט איבערגעבן וועגן דער גרינדונג פון א חזנות־ארכיוו אנליין וואס נעמט אריין די זאמלונגען פון חזנים במשך פון די דורות, אריינגערעכנט זעלטענע האנט־געשריבענע פארטיטורן פונעם אנהייב 20סטן יארהונדערט. 
 א קאכווארשטאט אויף יידיש וועגן קניידלעך, אין וועלכן די קולינארע עקספערטין איוו יאכנאוויץ וועט ווייזן ווי צו מאכן טראדיציאנעלע קניידלעך, ווי אויך וועגאנישע און קניידלעך אן גלוטען. 
 בנימין שעכטער וועט רעדן וועגן דער געשיכטע פון אשכנזישע יידישע משפחה־נעמען. 
 די קולטור היסטאריקערין וויווי לאקס וועט גיבן לעקציעס וועגן יידישע בעלעטריסטישע שרייבער אין לאנדאן במשך פון די 1930ער און 40ער. 
 בילעטן קען מען קויפן אויף באזונדערע ווארשטאטן אדער אויפן גאנצן פעסטיוואל. כדי זיך צו פארשרייבן גיט א קוועטש דא. 
