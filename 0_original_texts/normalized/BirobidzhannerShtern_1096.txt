
 אינעם תל־אביבער ״ה\. לייוויק פארלאג״ איז דערשינען א צוויי־שפראכיקע (יידישער אריגינאל מיט העברעישער איבערזעצונג) זאמלונג פון דוד אומרוס דערציילונגען. 
 
 דוד אומרו איז געבוירן געווארן אין 0191 אין קאוונע. אין דער דאזיקער שטאט האט ער באוויזן ארויסגעבן צוויי זאמלונגען פון דערציילונגען – ״זשאווער״ (7391) און ״דערנער״ (9391). ווען ליטע איז איינגעשלאסן געווארן אינעם באשטאנד פונעם ראטנפארבאנד, האט דוד אומרו, וועלכער איז געווען לויט זיינע אידעאלאגישע איבערצייגונגען א קאמוניסט, רעדאגירט די צייטונג ״ווילנער אמת״ און פארנומען דעם פאסטן פון דירעקטאר פונעם ווילנער יידישן מלוכה־טעאטער. ער איז דערמארדעט געווארן אין יולי 1491 דורך געסטאפא־לייט. 
 דאס נייע בוך איז באצייכנט דורך די ארויסגעבער ווי דער ״צווייטער באנד״ פון דוד אומרוס דערציילונגען. די זאך איז אין דעם, אז אין 8102 האט ״ה\. לייוויק פארלאג״ ארויסגעלאזט א זאמלונג דוד אומרוס דערציילונגען אויף יידיש בלויז. אין איר זיינען אריין זיינע ווערק, וואס זיינען ניט איינגעשלאסן געווען אין די צוויי ביכער, וואס דער שרייבער האט ארויסגעגעבן ביי זיין לעבן, און האבן זיך אפגעהיט נאר אין כתב־ידן אדער אין זשורנאלן־פובליקאציעס. ווי ס׳איז שוין אויבן געזאגט געווארן, איז זיין נייע זאמלונג דערציילונגען (אדער ״דער צווייטער באנד״) א צוויי־שפראכיקע. זי אנטהאלט העברעישע איבעזעצונגען פון דוד אומרוס ווערק, אויסגעפילטע דורך שלמה לערמאן. 
 ״ה\. לייוויק פארלאג״ האט אפיציעל געמאלדן, אז ער פלאנירט ארויסצוגעבן אויך א דריטן באנד פון דוד אומרוס ווערק. אין אים דארפן אריינגיין באנאנד מיט נאך ניט פארעפנטלעכטע דערציילונגען פון דעם דאזיקן אומגעקומען אינעם חורבן שרייבער אויך זיינע פארצייכענונגען, טעאטראלע באארבעטונגען און א טייל פון זיינע ארטיקלען. 


 
 וו. אראנאוו 