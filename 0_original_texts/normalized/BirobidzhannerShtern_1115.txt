
 &nbsp; א יך לערן זיך אינעם טאקיא־אוניווערסיטעט אויפן רוסישן פאקולטעט , אויפן צווייטן קורס . איך שטודיר רוסיש , שפאניש און יידיש . 
 איך האב אנגעהויבן זיך לערנען יידיש מיט דריי חדשים צוריק . פארן ערשטן לימוד האב איך גארנישט ניט געוווסט וועגן אט דער שפראך . ״וואס איז יידיש ? ווו רעדט מען יידיש ? ״ — האב איך געטראכט . 
 יידיש־לעקציעס אין אונדזער אוניווערסיטעט זיינען ניט פשוט שפראך־לעקציעס . מע דערציילט אונדז וועגן קולטור און מענטשן , וועלכע רעדן יידיש . פראפעסאר סאטאקא קאמאשידא איז אן ענטוזיאסטקע פון יידיש . זי דערציילט אונדז וועגן איר וויסנשאפטלעכער טעטיקייט , באקענט סטודענטן מיט דער וועלט פון יידיש . אלע סטודענטן זיינען בלי־ספק פאראינטערעסירט מיט יידיש . 
 א מאל האבן מיר געהאט א פארגעבונג צו דערציילן וועגן צייטונגען און זשורנאלן אויף יידיש . מיין חברטע און איך האבן צוגעגרייט א מיטיילונג וועגן ״ביראבידזשאנער שטערן״ און איך האב א טראכט געטאן , אז דאס איז זייער טשיקאווע , אז אין סיביר איז פאראן א יידישע קהילה . 
 ווען איך האב זיך דערוווסט , אז סאטאקא קאמאשידא האט איינגעלאדן אין אונדזער ווירטועלן קלאס די רעדאקטארין פון ״ביראבידזשאנער שטערן״ , האב איך זיך פארווונדערט . דאס איז געווען א גוטע מעגלעכקייט צו פרעגן וועגן יידישער קולטור אין ביראבידזשאן . די באגעגעניש איז געווען זייר א גוטע . אינ יענעם טאג האב איך דערפילט , ווי עס האבן זיך פארברייטערט די גרענעצן פון יידיש־וועלט ביי מיר אינעווייניק . 
 אין טאקיא זיינען דא דריי סינאגאגעס , אבער ווייניק יידן וווינען אין יאפאן . אייניקע פון זיי זיינען אהין געקומען צו פארן ווי פליטים . מיין טרוים איז איצט ( ווען פאנדעמיע וועט אוועק ) זיך צו באקענען מיט יידן אין יאפאן און אין אנדערע עקן וועלט און זיך איבערווארפן מיט א יידיש־ווארט מיט זיי . 
 
 געקי סאקאי , טאקיא 
 