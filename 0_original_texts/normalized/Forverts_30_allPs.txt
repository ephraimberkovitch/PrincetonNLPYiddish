 טרעפט, קינדער, וואסער יום־טוב איז דער בעסטער פון אלע ימים־טובים? 
 חנוכה. 
 אכט טעג כסדר נישט גיין אין חדר, עסן לאטקעס מיט שמאלץ, שפילן אין דריידל און באקומען פון אלע זייטן חנוכה־געלט — נו, באדארף מען נאך א בעסערן יום־טוב? 
 ווינטער. דרויסן איז קאלט, דער פראסט ברענט מיט סכנות. די פענצטער זענען פארקאוועט, באדעקט מיט שניי, צעמאלט אויפן שענסטן ארט, און אין שטוב איז ווארעם — מחיה־נפשות. דאס זילבערנע חנוכה־לעמפל שטייט צוגעגרייט נאך פון בייטאג. דער טאטע גייט אום איבער דער שטוב, די הענט ארונטער, און דאוונט מעריב. אויסגעשטאנען שמונה־עשרה, נעמט ער ארויס פון טישקעסטל א וועקסן ליכטל (דער שמש), זאגט „עלינו‟ און מאכט צו אונדז, צו מיר מיט מיין יינגערן ברודער, מאטל, אויף לשון־קדוש: 
 איך און מיין ברודער מאטל פארשטייען ניט וואס ער מיינט. און מיר פרעגן אים: 
 דער טאטע באווייזט מיט דער האנט אהין, אין קיך אריין. 
 איך און מיין ברודער מאטל לאזן זיך לויפן ביידע, איינס איבערן אנדערן. 
 דער טאטע גייט צו מיטן אנגעצונדענעם שמש צום חנוכה־לעמפל, בייגט זיך און מאכט די ברכה מיטן באקאנטן ניגון: „ברוך אתה!‟ און לאזט אויס: „להדליק נר של הנוכה!‟ 
 די מאמע ענטפערט מיט גרויס יראת־שמים „ברוך הוא וברוך שמו, אמן‟, און בריינע שאקלט צו מיטן קאפ און מאכט בשעת־מעשה אזעלכע פיסקעס, אז איך און מיין ברודער מאטל האבן מורא א קוק טון איינעם אויפן אנדערן. 
 דער טאטע הערט גאנץ גוט, אז מיר רעדן פון חנוכה־געלט, נאר ער מאכט זיך, ווי ער הערט ניט. שטיל, נישט געכאפט, גייט ער צו צום טישקעסטל און ציילט געלט. עס גייט אונדז איבער א קליין פרעסטל איבערן לייב, עס ציטערן די הענט, עס קלאפט דאס הארץ. מיר קוקן אויף דער סטעליע, קראצן זיך אונטער דער פאה, מאכן זיך כלומרשט, קאלטבלוטיק, גלייך ווי ניט אונדז מיינט מען. 
 דער טאטע טוט א הוסט.. 
 נאט אייך הנוכה־געלט. 
 באקומען אונדזער הנוכה־געלט, לאזן מיר זיך גיין, איך און מיין ברודער מאטל, פריער פאוואליע, ווי די סטאטיקעס, און נאכדעם — גיכער און גיכער, מיט א שפרונג־אונטער און מיט א טענצל. און ביז מיר קומען אין אונדזער חדרל אריין קאנען מיר זיך ניט איינהאלטן, קוליען זיך איבער דריי מאל מיטן קאפ אראפ, מיט די פיס ארויף, שפרינגען אויף איין פוס און זינגען אונטער: 
 און פאר גרויס שמחה און התפעלות גיבן מיר זיך אליין צו צוויי פעטש אין די באקן. 
 עס עפנט זיך די טיר און עס קומט אריין דער פעטער בעני. 
 קיינער אין דער וועלט וועט ניט זאגן, אז דער טאטע און דער פעטער בעני זענען ברידער. דער טאטע — א הויכער, א דארער, דער פעטער בעני — א קורצער, א גראבער; דער טאטע — א שווארצער, פעטער בעני — א געלער; דער טאטע — א מרה־שחורהדיקער, א שווייגער, דער פעטער בעני — א פריילעכער, א רעדנער. טאג מיט נאכט, זומער און ווינטער — און דאך אייגענע ברידער. 
 דער טאטע נעמט א גרויסן בויגן פאפיר צעווירעט אויף קעסטעלעך, שווארצע און ווייסע — הייסט אריינטראגן פון קיך פאסאליעס, שווארצע און ווייסע, דאס וועט זיין א דאמינא. 
 די מאמע איז אין קיך, פרעגלט שמאלץ און באקט לאטקעס. איך מיט מיין ברודער מאטל שפילן אין דריידל: נס גדול היה שם, און דער טאטע מיטן פעטער בענין זעצן זיך אוועק שפילן אין דאמינא. 
 וואס ווייטער־ווייטער לאזן זיי זיך אריין אין דעם שפיל אלץ טיפער, קייען בשעת מעשה די בערד, טרייסלען מיט די פיס אונטערן טיש און זינגען שטילערהייט ביידע איין לידל. 
 ביינאכט אויפן געלגער ליג איך און טראכט: וויפל קאן זיך, א שטייגער, ביי מיר צונויפקלייבן, אז אלע פעטערס מיט אלע מומעס מיט אלע קרובים וועלן מיר געבן חנוכה־געלט? ראשית חכמה, דער פעטער משה־אהרן, דער מאמעס ברודער, אפילו זייער א קארגער, נאר א נגיד. נאכדעם דער פעטער איצי און די מומע דבורה, וואס דער טאטע און די מאמע זענען מיט זיי ברוגז שוין פון כמה וכמה יארן. היינט דער פעטער בייניש און די מומע יענטע? היינט ווו איז אונדזער שוועסטער איידל? און איר מאן שלום־זיידל? און אלע איבעריקע קרובים? 
 אין א מינוט ארום: 
 אין דריי מינוט ארום: 
 מאטל כראפעט, כארכלט, פייפט מיט דער נאז, און איך זעץ מיך אויף אויף מיין בעטל, נעם ארויס מיין קערבל, גלעט דאס, באטראכט דאס. 
 איך באהאלט דאס קערבל צוקאפנס אונטערן קישן און לייען אפ קריאת־שמע. ס׳קומט אריין בריינע פון קיך מיט א פולן פאלומעסיק מיט קערבלעך … בריינע גייט ניט, נאר זי שוועבט אין דער לופטן, זינגט „הנרות הללו שאנו מדליקין‟, און מאטל שלינגט קערבלעך, ווי די האלעשקעס. „מאטל! — שריי איך מיט אלע כוחות. — גאט איז מיט דיר, מאטל, וואס טוסטו? קערבלעך? … 
 איך כאפ זיך אויף און שפיי אויס דריי מאל: „טפו־טפו־טפו — א חלום!‟ 
 און ווער אנטשלאפן. 
