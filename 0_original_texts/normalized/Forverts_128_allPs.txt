 אויף דער היייאריקער גאלא־פייערונג פונעם פארווערטס, וואס וועט פארקומען אנליין מיטוואך, דעם 20סטן אקטאבער, 7:00 אין אוונט ניו־יארקער צייט, וועט מען הערן וויניעטן און טשיקאווע מעשהלעך פון א ריי טאלאנטירטע דערציילער. 
 צווישן די באטייליקטע: די אקטיארן אלען לויס ריקמאן און יעלענע שמואלענסאן, דער קלעזמער־מוזיקער און יידישער איבערזעצער דניאל קאהן, די דריי מיטגלידערינס פון דער קלעזמער־גרופע „טריא‟ און דער ישראלדיקער שרייבער, אתגר קרת. 
 די אקטיארן אלען ריקמאן און יעלענע שמואלענסאן 
 אחוץ דעם וועט דזשאדי רודארען, די שעף־רעדאקטארשע פונעם Forward, אינטערוויוירן דעם אקטיאר, מוזיקער און שרייבער, דייוויד דוטשאווני, וואס איז, אגב, דאס אייניקל פון משה דוטשאווני, א לאנגיאריקן זשורנאליסט ביים „מארגן זשורנאל‟ און שפעטער – ביים „טאג־מארגן זשורנאל‟. 
 כדי זיך צו פארשרייבן אויפן גאלא, גיט א קוועטש דא. 
 הגם דער גאלא איז פריי פון אפצאל בעט מען די צוקוקער אריינשיקן א ביישטייער דעם פארווערטס כדי צו דערמעגלעכן אונדזער ארבעט זאל ווייטער אנגיין אויף לאנגע יארן. כדי צו געבן א מתנה, גיט א קוועטשט דא. 
