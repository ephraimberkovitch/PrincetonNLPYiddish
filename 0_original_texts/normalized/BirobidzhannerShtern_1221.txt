
 
 פֿון דער רעדאַקציע: 
 צי עקזיסטירט אַזאַ דערשיינונג ווי יידישע וויסנשאַפֿטלעכע פאנטאסטיק? פֿון איין זייט זיינען ווערק פון יצחק אסימאָוו, סטאַניסלאַוו לעם, די ברידער סטרוגאַצקי קלאסיק פֿון דער היינטצייטיקער וויסנשאַפֿטלעכער פאנטאסטיק. פֿון דער צווייטער זייט האט אַסימאָוו געשריבן אויף ענגליש, לעם – אויף פּויליש און די סטרוגאַצקיס – אויף רוסיש. מע מעג אוודאי זאָגן, אז אַוועלכע נאָר לשונות האָבן יידן ניט געשריבן. דערפֿאַר איז דער עניין ניט אינעם לשון. דער עניין איז אינעם תּוכן. 
 &nbsp; אין 4791 איז אין די פֿש״אַ ארויסגעגעבן געוואָרן אַ זאַמלונג פאנטאסטישע דערציילונגען מיט אן איינדייטיקן רמז אויף שלום־עליכמען אינעם טיטל:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; sratS gnirednaW (״בלאנדזשנדע שטערן: אַן אנטאלאגיע פֿון דער יידישער פענטעזי און וויסנשאפטלעכער פאנטאסטיק״). אַלע זיינע מחברים זיינען געווען יידן לויט דער אָפּשטאַמונג, און די איינגעשלאסענע אין זיי ווערק האבן אזוי אָדער אַנדערש באַרירט ספעציפיש יידישע טעמעס. די הקדמה צו איר האט אָנגעשריבן יצחק אַסימאוו, וועלכער האט אגבֿ געפֿונען פֿאַר נייטיק באזונדערס אָפּצומערקן אַזאַ פאקט פֿון זיין ביאָגראַפֿיע: ״איך קען מייסטעריש דערציילן אַנעקדאָטן מיט אַ יידישן אקצענט און בכלל רעד איך פֿליסיק אויף יידיש״. אין 1891 איז דערשינען אַ המשך־זאַמלונג פון דער אנטאלאגיע sratS gnirednaW eroM. 
 וואָס קען צו דעם צוגעבן ״ביראבידזשאַנער שטערן״? ווי עס האט זיך אַרויסגעוויזן, קען ער טאקע יאָ. אין איינעם פֿון די אקטאבער־נומערן פון ״ב\. ש.״ פֿאַראַיאָרן איז פארעפנטלעכט געוואָרן יואל מאטווייעווס פֿאַנטאסטישע דערציילונג ״נאָר ס׳מאדנע קלאַפט און רופֿט אין וועגן״. די דערציילונג איז אנגעשריבן אויף יידיש, און זיין האנדלונג קומט פֿאָר אינעם אקטיאבערישן ראַיאָן פֿון דער יידישער אויטאָנאָמער געגנט. עס שטעלט זיך פֿאָר, אַז נאָך דעם קאָנען קיין ספֿקות לגבי עקזיסטענץ פֿון דער יידישער וויסנשאַפֿטלעכער פֿאַנטאסטיק ניט זיין. און אויב עמעצער האָט געמיינט, אז די דערמאָנטע דערציילונג איז געווען אן איינמאָליקע דערשיינונג, איז פֿון אט דעם נומער הייבן מיר אן פּובליקירן נאך איין פֿאַנטאַסטישע דערציילונג, וואס איז אויך אָנגעשריבן אויף יידיש און אויך איז דירעקט נוגע צו דער יידישער אויטאנאמער געגנט. 
 
 וועלוול טשערנין 
 צושניידן פון דאס ניי 
 אוועק דער שבת שוין… אויף ווייטע וועגן 
 א גרויסער עמעצער שיט גראוון אש… 
 דוד האפשטיין 
 
 א גרויסער עמעצער איז געקומען צום אויספיר וועגן נויטווענדיקייט צושניידן אויף ס׳ניי די וועלט־מאפע. א לענגערע צייט האבן זיך מיט דעם פארנומען מענטשן. דאס האט זיך אויסגעדריקט אין דער ערשטער ריי אין אומאויפהערלעכער עקספאנסיע און צעפאלונג פון כלערליי אימפעריעס, קעניגרייכן, רעפובליקן און אנדערע מלוכישע אויסבילדונגען, ווי אויך אין אנטשפרעכיקן איבערפארבן די אדער יענע ערד־חלקים אויף דער מאפע. אין דער צווייטער ריי פלעגן די מענטשן דורכלייגן קאנאלן, אויסטריקענען זומפן, שאפן קינסטלעכע וואסער־באסיינען, צומאל גאנץ גרויסע. לכל־הפחות אין איין פאל האט זיך זיי איינגעגעבן ממשותדיק פארקלענערן זייער א גרויסע זאלציקע אזערע. 
 ניט געקוקט אויף דעם, זיינען די פארענדערונגען געמאכטע אויף דער מאפע דורך די מענטשן אין דער צווייטער ריי, געבליבן בסך־הכּל אומבאדייטנדיק. און די מאסשטאביקע פארענדערונגען, וואס זיי פלעגן טאן אין דער ערשטער ריי, זיינען געבליבן אין א געוויסן זין ווירטואל און זיכער אומבאמערקלעך פון דער ארומערדישער ארביטע. איצט האבן זיי געדארפט דערווערבן רעאלקייט און זעיקייט דורך פארגרעסערן דעם שטח פון אקעאנען אויפן חשבון פון דער יבשה. 
 צוליב דעם איז נייטיק געווען צו באשטימען פון דאס ניי, וואס וועלן זיין די הויפט־כללים פון דער שפיל. א גרויסער עמעצער האט זיך דאס מאל אפגעשטעלט אויף די פאלגנדע כללים: 
 
 דורך אקעאנען וועלן פארפלייצט ווערן אלע יבשה־שטחים, חוץ די, וואס אנטשפרעכן די קומענדיקע פאדערונגען: 
 
 א.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; מלוכות, וועלכע האבן ניט קיין אויסגאנג צום ים. 
 ב.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; מלוכות, וואס די נעמען פון זייערע הויפשטעט פאלן צונויף פולקאם אדער אין א גרויסער מאס מיט די נעמען פון די מלוכות אליין. 
 ג.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; מדינת־ישׂראל — מחמת רבונו־של־עולם האט צוגעזאגט אין דער תורה, וואס ער האט געגעבן דעם פאלק ישראל (און בלויז דעם פאלק ישׂראל!), ניט אנשיקן מער קיין מבול (זע: בראשית, ט׳, י״א). דאס זעלבע איז שייך צו דער יידישער אויטאנאמער געגנט פון דער רוסלענדישער פעדעראציע. ערשטנס, צוליב דעם, וואס אויך זי טראגט דעם נאמען פונעם פאלק ישׂראל. צווייטנס, ווייל אויף איר פאן איז געשילדערט דער זעלבער רעגנבויג, וואס רבונו־של־עולם האט געגעבן ווי א סימן, אז ער וועט ניט אנשיקן מער קיין מבול (זע: בראשית, ט, י״ב – י״ז). דריטנס, ווייל די יידישע אויטאנאמע געגנט האט ניט קיין אויסגאנג צום ים. 
 ד.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; אלע אינדזלען, חוץ יענע, וואס געפינען זיך אויף טייכן און אזערעס). 
 ה.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; אנטארקטידע (מחמת זי געהערט ניט קיין שום מלוכה, כאטש ארגענטינע און טשילע זיינען מיט דעם ניט מסכּים). 
 ו.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; הויפטשטעט פון אלע מלוכות, ווי אויך אדמיניסטראטיווע צענטערס פון קאלאניאלע באזיצונגען, איינגעשלאסן די מעבר־לימישע דעפארטאמענטן פון פראנקרייך. 
 
 די יבשה־שטחים, וועלכע אנטשפרעכן די איבערגעציילטע פאדערונגען, וועלן אפגעהיט ווערן פולקאם און בשלמות (אויסער די גלעטשערס פון אנטארקטידע, גרינלאנד און אנדערע בייפאלארישע אינדזלען, ווייל די גרעסטע טייל זייערע דארף צעשמעלצט ווערן כדי העכערן דעם ניווא פונעם וועלט־אקעאן). 
 לענג־אויס די גרענעצן פון די דערמאנטע יבשה־שטחים מיט יענע יבשה־שטחים, וועלכע דארפן פארפלייצט ווערן, וועלן צו די ערשטע צוגעגעבן ווערן ערד־פאסן מיט דער ברייט אין אזא צאל קילאמעטערס, ווי די צאל אותיות אין די נעמען פון די הויפטשטעט אדער אדמיניסטראטיווע צענטערס פון די דערמאנטע טעריטאריעס. 
 די צאל אותיות וועט געציילט ווערן לויט העברעישע נעמען פון די שטעט אינעם כתיב־חסר (מחמת אויף די צוויי און צוואנציק אותיות פונעם העברעישן אלף־בית שטייט די גאנצע וועלט). 
 חוץ דעם דערמאנטן ערד־פאס, וועלכער וועט אפגעהיט ווערן אן קיין ענדערונגען, וועלן די איבערגעציילטע יבשה־שטחים ארומגערינגלט זיין מיט נאך איין ערד־פאס אין דער ברייט פון איין קילאמענטער, וועלכער וועט ווי מעגלעך גלאטיק זיך אראפלאזן אדער זיך אויפהייבן צום ניווא פונעם וועלט־אקעאן. 
 אויף דעם געשילדערטן צושניידן אויף דאס ניי די וועלט־מאפע וועט אויסגעטיילט ווערן הונדערט יאר געציילטע לויטן יידישן לוח. 
 
 א גרויסער עמעצער האט ברוב חסדו געשאנקען א ריי געלערנטע פון פארשיידענע לענדער א גאנצלעכע וויזיע פון דעם אנקומענדיקן צושניידן פון דאס ניי די וועלט־מאפע, איינגעשלאסן דעם מאמענט, פון וועלכן עס האט זיך אנגעהויבן דאס ציילן די הונדערט יאר. זיי אלע האט זיך איינגעגעבן באשטעטיקן זייערע ארויפווארפנדיקע א פחד פראגנאזן מיט אנגאבן פון די היינטצייטיקסטע מכשירים, פון די פינקטלעכסטע באאבאכטונגען און פון די סאמע דרייסטע עקספערימענטן, וועלכע האבן זיך באזירט אויף די סאמע איבערצייגנדיקע טעאריעס. זייערע אויספירן זיינען צונויפגעפאלן אפילו אין די קליינע פיטשעווקעס, ממש אזוי ווי אין דער מעשׂה וועגן תּרגום־השבעים. זייערע אנטדעקונגען האבן די געלערנטע פארעפנטלעכט פראקטיש איינצייטיק און אומאפהענגיק איינער פון אנדערע. אויף אזא אופן ביי קיינעם פון די מענטשן מיט א גראדן שׂכל זיינען ניט געבליבן קיין ספקות לגבי אמתדיקייט פון זייער פראגנאז. 
 פון דעם מאמענט האט א גרויסער עמעצער ווידער באהאלטן פון די מענטשן זיין פנים און איבערגעלאזט זיי אין רשות פונעם אייביקן דיאלעקטישן פאראדאקס, וועלכער באשטייט אין קאנפליקט צווישן פארויסבאשטימונג און אויסקלייב־פרייהייט. 
 (פארזעצונג קומט.) 
 