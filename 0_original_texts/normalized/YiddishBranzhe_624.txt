

קאפיטלעך יידיש טשערנאוויץ 



 by borisbud 
September 29, 2017July 30, 2018 Filed under:
ווידעא 


בוקאווינע — דאס לאנד פון בוק, א בוים פארשפרייט אין די קארפאטן־בערג, מיט רעשיקע טייכן און טייכלעך. נישט איין דור יידישע וואלד־סוחרים און פליטנטרייבערס האבן בשותפות מיט די ארטיקע פויערים־הוצולן געצויגן דארט די חיונה.
טשערנאוויץ איז געווען געבענטשט מיט קלינגעוודיקע נעמען: „די גרויסשטאט‟, „קליין־ווין‟, „ירושלים ביי פרוט‟, „ירושלים ד׳בוקובינה‟.
קורץ, אבער בילדעריש רייך ווערן אינעם פילם איבערגעגעבן די וויכטיקע היסטארישע מאמענטן פונעם יידישן לעבן אין שטאט און געגנט: די ערשטע יידישע שפראך־קאנפערענץ, פיין פון טראנסניסטריע, די ירידה פון יידיש־לעבן נאך דער צווייטער וועלט־מלחמה. עס ווערט דערציילט וועגן אזעלכע פערזענלעכקייטן, ווי דער משלים־שרייבער און פעדאגאג אליעזר שטיינבארג, דער יידישער אקטריסע סידי טאל, דעם שרייבער יוסף בורג, טעאטער־טוער משה לאיעוו, דער דיכטערין ביילע שעכטער־גאטעסמאן, פראפ׳ וואלף מאסקאוויטש. עס ווערן געוויזן זעלטענע פאטאגראפיעס און אריגינעלע ווידעא־מאטעריאלן.
דער פילם איז א דערציילונג וועגן דעם כמעט פארשווונדענעם דארטיקן יידישן יישוב. ער וועקט א בענקשאפט און רופט צוריק צו זוכן די שפורן פון דער אויסגעחלומטער שטאט — ירושלים ביים פרוט.
דעם DVD „קאפיטלעך יידיש טשערנאוויץ‟ קאן מען באשטעלן מיט אונטערקעפלעך אויף ענגליש און רוסיש.
borissandler50@gmail\. com

Share this:TwitterFacebookPrintLike this:Like Loading...

Related
 


Tagged: video 
Post navigation


Previous Post
מרים האפמאן: איין טאג פון א גאנץ לעבן 

Next Post
„דער אלטער ברונעם‟ 



