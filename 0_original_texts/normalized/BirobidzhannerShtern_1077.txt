
 
 אין גראדנע איז דערשינען א קאלעקטיווע זאמלונג מיט אזא פאעטישן נאמען. דאס בוך האט אן אונטערקעפל: ״לייב ניידוס. צום 130טן יארטאג פונעם גראדנער פאעט״. 
 אין דער זאמלונג זיינען אריין ארטיקלען וועגן דעם טאלאנטירטן יידישן ליריקער לייב ניידוס (1890 – 1918), וועלכער האט פארבראכט דאס גאנצע קורצע לעבן זיינס אין זיין געבורטסשטאט גראדנע, ווי אויך איבערזעצונגען פון זיינע לידער אין ווייסרוסיש און רוסיש. זיין יוביליי איז גאנץ ברייט אפגעמערקט געווארן פאראיארן אין גראדנע סיי דורך דער יידישער קהילה סיי דורך ארטיקע ווייסרוסישע קולטור־טוער. די צונויפשטעלער פון דעם באנד זיינען מארינא שעפעלעוויטש און בנימין יערוזאלים. 
 
 יע. קאפלאן 
 