 
 מנחם־מענדל [2]: מנחם־מענדל צו זיין ווייב שיינע־שיינדל 25 
 שלום עליכם 
 פון  
www\. cs.uky\. edu/~raphael/yiddish/sholemAleykhem/contents\. html  
 
מנחם״מענדל פון ווין צו זיין ווייב שיינע־שיינדל
אין כתרילעווקע
  
25
  
לזוגתי היקרה החכמה הצנועה מרת שיינע־שיינדל שתחי׳!
  
ר א ש י ת בין איך דיר מודיע, אז איך בין ב״ה בקו החיים והשלום, השם״
יתברך זאל העלפן מ׳זאל תמיד הארכן איינס פון דאס אנדערע נאר גוטס מיט
בשורות טובות ישועות ונחמות בתוך כלליישראל ― אמן
  
והשנית זיי ויסן, זוגתי היקרה, אז מיר האלטן שוין ביי נעילה, היינט
ביי נאכט ווערט דער קאנגרעס געשלאסן ― און איך בין מיט מיין פראיעקט
נאך אלץ פון פארנט. און ס׳איז גאר קיין חידוש ניט ― ס׳איז אזוי וווינציק צייט
געווען, און צו טאן איז געווען אזוי פיל, אז איך ווייס גאר ניט, איך קאן גאר
אזוי קלוג ניט זיין, ווי אזוי ווועט מען פארטיק ווערן מיט די אלע זאכן וואס
מיר האבן אנגעהויבן? צי וועלן מיר ניט בלייבן שטעקן חלילה אין מיטן?
געוואלד, ווען וועלן מיר אויסקלויבן א קאמיטעט? און וואס וועט זיין מיטן 
פרעזידענט? מען דארף דאך אויסקלויבן א פרעזידענט אויף צויי יאר! איך שטיי
און קוק ארויף אהין גאנץ אויבן און אויף דער עסקאדרע, ווו ס׳זיצן אונדזערעט
גדולים, און טראכט מיר: וועמען פון זיי מאכט מען פאר א פרעזידענט? אז
ס׳איז פאראן קיין עין־׳הרע אזוי פיל קאנדידאטן און אלע אויסגעצייכנטע, אלע
וואלטן זיי גאנץ גוט געטויגט און קיינער פון זיי וואלט זיך ניט אפגעזאגט.
מילא פון זייערע, פון די דייטשן הייסט עס, איז דאך אפגערעדט. איטלעכער
דייטש איז א געבוירענער פרעזידענט. דער אויסזען, דאס האלטן זיך, דאס גיין
אנגעטאן אזוי אז ס׳זאל גלאנצן און ס׳זאל פינקלען און סזאל זינגען. היינט
דארף מען קענען קאמאנדעווען, מיין ניט! מען דארף קענען געבן א זעץ מיטן
האמער איבערן טיש אזוי, אז דער זאל זאל געבן א ציטער. היינט די שפראך?
דו שפילטט זיך מיט דער שפראך? למאי זאלן מיר זיך נארן, איך שטעל מיר
פאר, וווי וואלט זיין, א שטייגער, ווען איך בין א פרעזידענט און טו מיר א רעד
אויף אונדזער יידיש לשון:;הערט זשע אויסעט רבותים, די מעשה דערפון איז
אזוי*... אמת, מען וועט מיך טאקע פארשטיין, וואס איך זאג און וואס איך ול
זאגן, נאר וואס פאר א פנים ווועט דאס האבן? צו וואכעדיק! מעשה אסיפה!..
  
257
    
אויף לשוןזיקודש וואלט עס שוין אויסגעקומען אפילו א סך שענער, איז אבער
דער חסרון ― סאפערדיט! ,ראבאטיי?, {רבותי( ,;הקאנגרעט* )דער קאנגרעס(..
,;בארעט* )אין אדעס(,.. וכדומה. ― שיין איז דאס טאקע, נאר ווער ווועט עס 
פארשטיין?.. קאן מען דאס גלייכן צו דייטש, אז א דייטש שטעלט זיך אוועק, 
פארלייגט די הענט אהינטער און הייבט אן:?מיינע דאמען אונד העררען!* ― אדער:
;גע־הער־טער קאנגרעס!* ― עס קלינגט דאך ווי א גלאק! ניין, מעגסט דיר
זאגן וואס דו וילסט, נאר אזוי פיל קאנדידאטן ווי די דייטשן האבן, פארמאגן
מיר ניט. אז מ׳טוט א קוק א שטיגער אויפן איצטיקן פרעזידענט, אויף דוד
וואלפסאן, זעט מען טאקע בחוש, אז גאט אליין האט אים געהייסן זיין א פרע״
זידענט. דאס זיצן זיינס, דאס שטיין, דאס רעד דאס בנעימותדיקע שמייכלען,
דער קוק, דער מאך מיט דער האנט ― א קיסר! און וואס איז באדענהיימער
מיינסטו? א שלעכטער פרעזידענט? און ווארבורג? און האנטקע? און סימאן?
און זשאן פישער פון אנטווערפן? ― חקיצור, איך רעד ניט פון די דייטשן
איך רעד פון אונדזערע, פון די רישעשע רעד איך. אט נעם למשל אונדזער
סאקאלאוון ― אזא יאר אויף מיר, וואס פאר א פרעזידענט! צי א שטייגער 
דאקטאר טשלענאוו? צי אוסישקין? זעט ער דען ניט אויסעט בעת ער זיצט אוייבן
אן אויף דער עסקאדרע סיי וי סיי וי א פרעזידענט? אדער דער דאקטאר
שמריהו לעווין? אדער דעם דאקטאר ווייצמאן וואס פעלט? צי א שטייגער מזאה
פון מאסקווע, ― אדער טיאמקין פון יעליזאוועטגראד? זיי וואלט ניט 
אנגעשטאנען צו זיין פרעזידענטן? צי זשעבעטינסקי, אט דער וואס מען רופט אים
וולאדימער, כאטש אפילו איז ער נאך א ביסל צו יונג, מיינסטו וואלט ער ניט
געטויגט? ביי מיר וואלסטו געפועלט דאקטאר פאסמאניק אויך, ווען ער זאל
ניט זיין פון דער פאזיציע, ,פאזיציע* ווערן אנגערופן די שרייערס, די וואס 
קריטיקירן, די וואס ס׳געפעלט זיי ניט קיין זאך. זייער עובדה איז נאר איינס: זיי 
באדארפן זוכן אויף אלעמען חסרונות און אויף אלצדינג באדארפן זיי דיר זאגן אז
ס׳איז שלעכט. אזוי איז אומעטום אין אלע פארלאמענטן פון דער גאנצער וועלט
און אזוי איז אויך ביי אונדז אויפן קאנגרעס. אז איינער גייט ארויף אויף דער
בימה און הייבט אן עפעס זאגן, אדער פארלייגן, קוקן מיר אלע בעת־מעשה
אויף דער פאזיציע, אויפן דאקטאר פאסמאניק הייסט עס, וואס וועט דער דאקטאר
פאסמאניק זאגן? דאכט זיך יענער רעדט אזוי זיס, אזוי אויסגעצייכנט גוט, גאלד
מיט זילבער, נאר אים באדארף עס מסתמא ניט געפעלן און כדיהווה. יענער
האט נאך גארניט אנגעהויבן צו זאגן ― אהא, דער דאקטאר פאסמאניק שרייבט
  
258
    
שוין א צעטעלע ― דאס גרייט ער זיך שוין מעלדן צום ווארט! יענער האט נאר
וואס געענדיקט, מען פאטשט אים נאך בראווא, ער האט נאך קיין צייט ניט
געהאט אפילו איבערפאפן דעם אטעם, אפווישן דעם שווייס, ליגט ער שוין א
צעקלאפטער, א צעקאליעטשייטער, א צעריבענער ― א מת! דאס האט אים דער
דאקטאר פאסמאניק צו רעכט געמאכט. א מויל ― זאל דער אייבערשטער 
שומרומציל זיין! ס׳איז דא אויפן קאנגרעס, מאל דיר, נאך אזעלכע שרייערס וי ער.
ס׳איז דא א דוד טריטש פון קפריסין, א דאקטאר קאן פון האג, נאר פאר קיינעם
האב איך אזוי ניט מורא וי פארן דאקטאר פאסמאניק. פאר אט דעם יידן ציטער
איך אימת־מוות! איך ווייס פריער, אז ער וועט מיין פראיעקט פון ארץיישראל
צעברעכן, צעמאלן, מאכן פון אים אש! נאר ס׳ארט מיך ניט. לאז נאר קומען
צו מיר די אטשערעד, וועט שוין זיין רעכט. וואס הער איך די פאזיציע, אז דאס
פובליקום, דאס פאלק איז מיט מיר! פון וואנען ווייס איך דאס? פון מיין נייעם
גוטן פריינד פון יעהופעץ, אט דער וואס האט אוועקגעקויילעט דעם זשארגאן אויף
דער קאנפערענציע. דו קענסט זיד גאר ניט פארשטעלן וואס פאר א ליבער
מענטש דאס איז און וואס פאר א לעבן צווישן אונדז איז געווארן. נפש־אחת!
אומעטום זענען מיר ביידע איינס נעבן דאס אנדערע. אויף די גרופעס וואס מיר
האבן זיך דא אראפגענומען מיט אלע דעלעגאטן שטייען מיר אויך איינער נעבן
אנדערן. אויף איין פארטרעט שטייען מיר אראפגענומען אין צווייען ארומגענומען.
שיק איך דיר אים מיט זיינעם אן אויפשריפט פון אונטן: הנאהבים והנעימים
בחייהם ובמותם לא נפרדו.. דער פשט איז, אז די וואס האבן זיך ליב באמת
איז נאר דער טויט קאן זיי צעשיידן. ער גייט ניט אין ערגעץ אן מיר און איך
אן אים. און גיין איז דא פאראן ברוך־השם וווחין. מיר האבן דא אונדזער איי״
גענעם יידישן טעאטער, ווו מען שפילט אויף לשון־קודש. מיר האבן דא אפילו
אונדזער אייגענעם יידישן קינעמאטאגראף, ווו דו קאנסט זען פאר איין האלבע
קרוין, פאר צוואנציק קאפיקעס הייסט עס, גאנץ ארץיישראל מיט ארץ־יהודה
מיט דער מערת־המכפלה מיט דעם כותל־מערבי, ווי ס׳לעבט אלצדינג און
ס׳שוועבט פאר די אויגן. זאלסט געווען זען די טרערן וואס מיר ביידע האבן
פארגאסן קוקנדיק אויף די אלע זאכן! ניט אומזיסט זאגט צו מיר מיין פריינד,
געוויינטלעך אויף לשון־קודש, אז ווען מיר זאלן געווען קומען אהער צו צו קיין
ווין נאר צוליב דעם אליין ― איז דיינו! איך ווייס ניט פאר וואס, נאר איך האב
מיך צוגעקלעפט צו אט דעם יידן. שבת זענען מיר געגאנגען ביידע אין איינעם
אין דער דייטשער שול. נאר אזוי ווי מיר האבן ניט קיין צילינדערס, ניט איך
  
259
    
ניט ער, האט מען אונדז ניט געוואלט אריינלאזן. ביי די דייטשן איז דער צילינ״
דער טייערער פונעם טלית. אז זיי דערזעען אין שול א יידן אן א צילינדער,
נעמען זיי איין א מיתח־משונה. האבן מיר געמוזט גיין זוכן א יידישע שול, און
מחמת ווין איז נישקשהדיק גרויס, זענען מיר זיך גענוג אנגעגאנגען און איך האב
אים בדרך־אגב איבערגעגעבן מיין גאנצן פלאן פון נעמען ארץיישראל ― איז
אים דער דאזיקער פלאן אזוי געפעלן, אז ער איז ארויס פון די כלים! ס׳איז נאר
אן עבירה, זאגט ער, וואס ער איז ביי מיר אוייסגעארבעט געווארן אויף זשארגאן,
ניט אויף לשון־קודש. אויף לשון־קודש, זאגט ער, וואלט עס געהאט גאר אן
אנדער טעם. נאר איך דארף זיך, זאגט ער, ניט זארגן. ער נעמט זיך אונטער
אים איבערזעצן אויף לשון־״קודש גלי־נדר שבת, זאגט ער, און אן א גראשן געלט,
ער וויל איך זאל אים דיקטעווען אויף יידיש און ער וועט עס איבערזעצן ווארט
אין ווארט. ס׳איז בי אים, זאגט ער, אזוי גרינג ווי אויסרייכערן א פאפיראס.
נאך גרינגער. ווארעם א פאפיראס דארף מען ערשט קריגן, און שרייבן איז
בלאטע ― מען טונקט איין די פען, זאגט ער, און מען שרייבט. ובפרט לשון״
קודש, וואס עס איז זיין מוטערשפראך ― איז דאך ניט שייך. מיר וואלטן זיך
שוין גענומען צו דער ארבעט, איז ניטא קיין צייט, זאלסטו זאגן, א מינוט! ―
מען דארף דורכפירן אן אוניווערסיטעט אין ירושלים ― ס׳איז ניט קיין ווער״
טעלע! נאר מיר האבן אים שוין כמעט וי דורכגעפירט. געלט שיט זיך אזי
וי באב. פופציק טויזנט, זיבעציק טויזנט און הונדערט טויזנט. פון דריי טויזנט,
פון פינף טויזנט און פון צען טויזנט רעדט מען גאר ניט. דאס הארץ וואקסט
און די נשמה פרייט זיך, אז מען טוט א קוק וי די נגידים ווארפן מיט נדבות
― הונדערטער טויזנטער, א ווערטעלע אויסצורעדן! ביי אט אזעלכע נתינות,
וואס איז דער חידוש וואס מיר וועלן באלד אין גיכן האבן אלצדינג. מיר האבן
שוין כמעט אלצדינג. מיר האבן אן אייגענע גימנאזיע האבן מיר אין יפו. היינט
האבן מיר אן אייגענעם פאליטעכניק אין חיפה. און איצט אן אייגענעם אוניווער״
סיטעט אין ירושלים. וואס וילסטו נאך? עס בלייבט איבער נאך 
אריבערפעקלען אהין צו צו דאס ביסל יידן און מיר זענען שוין פארטיק ארום און
ארום,. וועגן דעם האב איך שוין געזארגט און דא ועט מען שוין מוזן אנקומען
צו מיר, צו מיין פלאן הייסט עס. מען וועט זיך פון מיינע הענט שוין ניט 
ארויסדרייען אי״ה מיטן אייבערשטנס הילף. דערוויילע דארף מען לויפן אין זאל פונעם
קאנגרעס, ס׳איז דער לעצטער טאג, ס׳איז מיין טאג הייסט עס, וואס איך באדארף
ארויסטרעטן אין א גוטער שעה א מזלדיקער. און מחמת איך האב קיין צייט ניט
  
260
    
מאך איך עס בקיצור. אי״ה אינעם אנדערן בריוו וועל איך דיר ארויסשרייבן
אלצדינג באריכות. לעת־עתה לאז גאט געבן מיט מזל־ברכה, מיט גליק און מיט
הצלחה. זיי געזונט און קוש די קינדער שיחיו און גריס די שוויגער שתחי, און
דער גאנצער משפחה זאלסטו לאזן גריסן איטלעכן באזונדער גאר פריינדלעך,
ממני בעלך מנחם ־ מ ענדל
  
עיקרישכחתי: איך האב אפגעהאלטן דעם בריוו דעם גאנצן טאג אין
קעשענע ― איך האב אלץ גערעכנט אט אט קומט מיין אטשערעד און איך וועל
לייענען מיין פראיעקט, על איך דיר שוין אין איין ווענס קאנען שרייבן פון
דעם אויך. צום סוף לאזט זיך אויס, אז ס׳איז שוין נאך אלע היומס, ס׳איז שוין
לאחר־הקאנגרעס און מיין פראיעקט איז נאך ביי מיר! איך האב אים געהאלטן
ביז דער לעצטער שעה. וואס האב איך גערעכנט? איך האב גערעכנט, אז ס׳וועט
האלטן ביי נעילה, ביים שליסן דעם קאנגרעס הייסט עס, וועל איך גארניט
ווארטנדיק אויף קיין אטשערעד נעמען און ארויפגיין אויף דער בימה, געבן
א פאטש אין טיש און זאגן:;הערט זשע אויס, רבותים, די מעשה דערפון איז
אזוי. איר האט אפגעהאלטן קיין עין־הרע אזא עולם אכט טעג מיט אכט נעכט
און אויפגעטאן דאנקען גאט אווי פיל גרויסע זאכן, נאר איין זאך, רבותי, האט
איר פארגעסן ― ארץ־ישראל! דאס הייסט, וי אזוי קומען מיר צו ארץיישראל?
על־כן הייסט עס, האב איך פאר אייך א פלאן אזוי און אזי.. און איך וועל
ארוסנעמען מיין פעקל כתבים און על זיי איבערלייענען דעם גאנצן פראיעקט
פון מה טובו ביזקל עלינו. אזוי האב איך מיר געטראכט. נאר א מענטש טראכט
און גאט לאכט. פונקט אין דער מינוט וואס איך בין אויפגעשטאנען און א לאז
געגעבן זיך צו דער עסקאדרע, שטייט אויף דער פרעזידענט, דוד וואלפסאן
הייסט עס, דערלאנגט א זעץ מיטן האמער איבערן טיש: ,מיינע דאמען אונד
הערן! איך בין אייך מודיע הייסט עס, אז דער קאנגרעס איז געשלאסן און 
לשנההבאה הייסט עס, בירושלים!.* און עס ווערט א פאטשעריי בראווא און דער
גאנצער עולם, וווי איין מענטש, כאפט אונטער דעם; עוד לא אבדה תקותנו״,
אלע זינגען און איך אויך בתוכם. וואס זאל איך דיר זאגן, זוגתי היקרה? ווער
ס׳האט ניט געהערט דאס דאזיקע זינגען, דער האט גאר קיין שיינס ניט געהערט!
און וווער ס׳האט ניט געזען נאכדעם דאס געזעגענען זיך, מיטן קושן זיך, דער האט
קיין שיינס ניט געזען! אלע געזעגענען זיך, אלע קושן זיך, און איך אויך בתוכם,
איצט באדארף מען אנהיייבן א טראכט טאן הייסט עס מכוח ווו נעמט מען הוצאות
  
261
    
אויף צוריקוועגס? די דייטשן האבן אונדז אויסגעבייטלט ביזן לעצטן העללער.
נאר מילא, איך וועל זיך שוין אן עצה געבן ― די רעדאקציע וועט מיך מסתמא
ניט לאזן שטעקן אין דער בלאטע. וואס וועלן אבער אנדערע טאן? למשל, ניט
אויסגערעדט זאל זיין, מיין נייער גוטער פריינד פון יעהופעץ? זאגן זאגט ער
ניט, נאר איך פארשטיי אין אים, אז ס׳איז ביי אים גראמלעך אין קעשענע און
ס׳וועט אים ניט סטיייען קיין קליינגעלט ביז יעהופעץ.. ער בארימט זיך אבער
אז ער האט רגלים...;אויף א קאנגרעס, זאגט ער, מעג מען, נישקשה, גיין צו
פוס * און לאכט נאך בעת־מעשה. א מאדנער ייד! ער לאכט און מיך בראט עס,
קיין עין־הרע אזוי פיל נגידים אויפן קאנגרעס, גבירים אדירים, יידן זאטע,
מיט בייכלעך, מען זאל עס נעמען אויפן קאפ, א שטייגער, טאמער האט יענער
ניט? טאמער דארף נעבעך יענער?.. פע, א מיאוסע וועלט, הערסטו וואס איך
על דיר זאגן? א פאסקודנע ועלט!.. א שטייגער, נעם טאקע מיך אליין מיט
מיינע פראיעקטן. אלע האבן דאכט זיך געוווסט גאנץ גוט, אז איך בין געקומען
אהער צו צו ניט מיט ליידיקע הענט ― עמעצן זאל עס דיר איינפאלן אין קאפ
א מחשבה, ער זאל צוגיין און זאגן:;רב מנחם־מענדל, אנו באווייזט, וואס האט
איר\? 5 ניין, איטלעכער האט בעסער זיך אין זינען. איטלעכער איז געקומען מיט
זינעם און איטלעכער איז א בעלן מען זאל אים הארכן!.. נאר אז מען וויל
צוריק, איז אפשר גאר גלייך אזוי? איך פאר דאך במילא ארויסעט אויף דער
וועלט, וועל איך דעם דאזיקן פראיעקט מיט אלע מיינע פראיעקטן לייענען אין
מיינע ריפעראטן פארן עולם ― דארט האב איך צייט. מען דארף זיך ניט כאפן,
מען דארף זיך ניט מעלדן צום ווארט און האב קיין מורא ניט פארן דאקטאר
פאסמאניק. איך ווייס, אז איך וועל ביים עולם אי״ה אויסנעמען. און בפרט אז
איך וועל ארויס מיט מיין נייעם פראיעקט, וואס פיקט זיך איצט ביי מיר אין
קאפ, א נייער פלאן, א שפאגל נייע קאמבינאציע, טאקע אויף רישענלאנד, אבער
א קאמבינאציע ― זאג איך דיר ― אן אנטיק שבאנטיקן! ווי באלד אזוי, מעג
  
מען דאך טאקע זאגן; גם זו לטובה״.
הנ״ל
  
262
    
מנחם־מענדל פון ווין צו זיין וויב שיינע״שיינדל
אין פתרילעווקע
  
26
לזוגתי היקרה החכמה הצנועה מרת שיינע־שיינדל שתחי׳!
  
ראשית בין איך איר מודיע, אז איך בין ב״ה בקו החיים והשלום. השם״
יתברך זאל העלפן מ׳זאל תמיד הארכן איינס פון דאס אנדערע נאר גוטס מיט
בשורות טובות ישועות ונחמות ― אמן
  
וה שנית זיי ויסן זוגתי חיקרה, אז איך בין נאך א היגער, א וינער
הייסט עס, אלע דעלעגאטן מיט אלע געסט זענען זיך צעפארן באלד נאך נעילה,
נאר א סך קארעספאנדענטן מיט שריייבערס ― און אויך איך בתוכם ― זענען
פארבליבן דא נאך אויף א פאר טעג, ניט צוליב גלאט אזוי מען זאל א הוליע
טאן, מעגסט שוין זיכער זיין, נאר צוליב זייער א נייטיקער זאך, צוליב א 
תכליתזאך. דהיינו, מיר האבן זיך באטראכט אזוי: אלצדינג האט מען אויפן קאנגרעס
ברוך׳השם מתקן געווען ― א קאמיטעט האבן מיר אויסגעקליבן דאנקען גאט
זייער א פיינעם, פרעזידענטן האבן מיר צוויי ― פראפעסאר ווארבורג און דאקטאר
טשלענאוו ― א באנק האבן מיר אן אייגענע, אן אוניווערסיטעט האבן מיר אויך, /
און לשון־קודש רעדן מיר, ― אלעמען הייסט עס באווארנט, פאר וואס זאלן מיר
ניט זען אונדזער אייגענעם תכלית אויך? דאס הייסט פאר וואס זאלן מיר, 
שרייבערס הייסט עס, ניט א טראכט טאן מכוח זיך אליין טאקע? פאר וואס זאלן
מיר ניט האבן א פאנד, אונדזער אייגענעם פאנד? אלע שרייבערס אויף דער
גאנצער וועלט זענען זיך נוהג זיי האבן א פאנד, און נאר מיר, יידישע שרייבערס,
האבן ניט זאלסט זאגן א סימן פון א פאנד! מיט וואס זענען מיר ערגער פון
בעל־מלאכות? בעל־מלאכות אפילן, שניידערס, שוסטערס, קירזשנערס מעגן האבן
א פאנד און מיר ניט? וועסטו דאך פרעגן מן־הסתם, וואס איז דאס אזעלכעס
;א פאנד*״ און אויף וואס באדארף מען דאס? מוז מען דיר קלאר מאכן, זאלסט
וויסן מיט וואס מען עסט עס, און אגב דארף מען דיר דערציילן א מעשה, וי
קומט צו אונדז, מיר זאלן גאר אנהויבן טראכטן מכוח פאנד! ומעשה־שהיה
כך־הי.
  
203
   
 