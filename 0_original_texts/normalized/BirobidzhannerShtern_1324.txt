
 געזאמלט פון גבריאל ווייסמאן 
 (גענומענ פון ״גרינינקע ביימעלעך״ נומ. 11, פעברואר 1935) 
 אז גאט העלפט, איז פורים א גאנץ שיינער יום־טוב. 
 וועמען גאר העלפט, איז ביי אים אלע טאג פורים. 
 קיין האן קרייעט נאך ניט אויפן פורים. (ד\. ה. ס׳איז נאך גארניט אנגעגרייט). 
 נישטא קיין אנציין אויפן פורים. 
 יאקי פורים, טאקי ליל שיכורים. (וואס פאר א פורים, אזא פסח). 
 פורים ניע סוויאטא, טראשצא ניע כוואראבא. (ד\. ה. פורים איז קיין יום־טוב ניט. קדחת איז קיין קרענק ניט). 
 אן איי אויף פורים. (נישט אויף אזוי גיך). 
 פורים נאך דער סעודה. 
 ער הערט אים ווי אין טערנאוויטע די מגילה. 
 מיטן פולן בויך צו דער מגליה. (ווערט אפט באנוצט ביי פוטבאל־שפילער, ווען זיי טרעטן ארויס אויפן פעלד שפילן געגעסענערהייט). 
 המנס קאפ. 
 קלוג ווי המן. 
 א טיפיש ווי קיניג אחשוורוש. 
 ארעם ווי דלפון. 
 הויך ווי המנס תליה. 
 קליין ווי א ייד אין ויזתא. 
 שלעכט ווי המן הרשע. 
 שיין ווי אסתר המלכה. 
 אסתר המלכהס חן. 
 הער אויף צו גראגערן. (הויך צו רעדן). 
 אויפגעשטאנען א נייער המן (אויף א שלעכטן מלוכה־באאמטן). 
 געבן מיט א קרעפל איבערן קאפ. 
 איך צעהאק דיך באלד אויף קרעפל־פלייש. 
 זיך געמאכט סעודת־פורים. 
 די גאנצע זאך איז א פורים־שפיל. (נישט ערנסט). 
 קרעפלעך עסן ווערט אויך דערעסן. 
 לעב הונדערט מיט צוואנציק יאר און עס קרעפלעך מיט יאגדעס. (שפאסיקע ווינטשעניש). 
 קרעפלעך זאלסטו עסן! 
 &nbsp; 
 &nbsp; 
 פורם 
 מ. ריוועס 
 ווי עס קומט דער ליבער פורים – 
 שיקן אלע מיר שלח־מנות: 
 שיקט דער הימל מיר פרעזענטן, 
 שיקט די ערד מיר אויך מתנות. 
 שיקט דער הימל מיר זיין בלויקייט 
 און א זון מיט גאלד׳נע שטראלן – 
 האב איך פוע ווארעם־שטראמען, 
 האב איך ליכט׳קייט נאהצע קוואלן. 
 ווארפט די ערד אראפ איר אייזדעק, 
 טייכן הויבן אן צו פלייצן, – 
 האב איך אויף די הויכע בערגלעך 
 פרישע גרעזער, גרינע ווייצן. 
 פליען פויגלעך־מחנות אנ׳עט, 
 זינגען זיי מיר לידער פרייע; 
 ברענגען ווינטן מיר צוטראגן 
 האפענונגען גוטע נייע. 
 אך, מיין ליבער יום־טוב פורים! 
 רייכע שיקסטו מיר מתנות: 
 שיקסט מיר אלע גוטע זאכן, 
 שיקסט א פרילינג מיר שלח־מנות. 
 
 
 