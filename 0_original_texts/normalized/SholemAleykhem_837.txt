 
 פעליעטאנען: צו דער „טויב״ 
 שלום עליכם 
 פון  
www\. cs.uky\. edu/~raphael/yiddish/sholemAleykhem/contents\. html  
 
  
די; טויב״! פאר וואס עפעס די ,טויב״? פאר וואס ניט דער 
פיפערנאטער??..
  
אט די שאלה איז מיר געקומען אנטקעגן בשעת איך האב באקומען די
מודעה רב ח, אז אין גיכן וועט דערשיינען אין פיטסבורג א יידישע צייטונג
אונטער דעם ריינעם יידישן נאמען די ,טויב״ פאר וואס איז די
,טויב? א יידישער נאמען און נאך א ריינער דערצו ― זאל מיך אזוי ויסן
בית און גימל! זאל איך זאגן, אז ס׳איז דערפאר, ווייל אונדזער פאלק איז
געגליכן צו דער טויב מיט זיין ארנטלעכקייט און פיינקייט, אזוי וי אין דער
מודעה שטייט ― איז נאך ניט אין גאנצן פארענטפערט: עס איז נאך א שטיקל
פלוגתא וועגן אונדזער; ארנטלעכקייט״ און אונדזער ,פיינקייט״, למאי זאלן מיר
זיך נארן, כ׳לעבן? ― מיר רעדן דאך יידיש, און קיין גוי וועט אנדו ניט
פארשטיין, ― מיר זענען נאך לעת־עתה מיט אונדזער אומשולדיקיט גאנץ
ווייט פון דער טויב, פון דעם וואס מיר זיינען א מ אל געוען רעדן מיר ניט.
מיר שמועסן פון אצינד. מיר רעדן אויך ניט פון איינצלנע פארשוינען ― פאראן,
פאראן ביי אונדז זייער פיינע, איידעלע מענטשן, ― מען שמועסט אבער פונעם
כלל, ― ס׳דוב פון אונדזער פאלק אין די לעצטע יארן פונעם ניינצנטן 
יארהודערט, וואס באגעגענען מיר אצינד אין אונדזער פאלק, צווישן אונדז רעדנדיק?
אוי־וויי, פיפערנאטערס, ניט קיין טייבעלעך!. שווינדלערס, עגאיסטן פרא״
צענטניקעס, מאלפעס, אויסברענגערס,. שבתיצביניקעס, כליבוניקעס, מוסרים,
גוואלד, מוסרים! מוסרים! מוסרים! איר האט דען א באגריף פון די מוסרים
מיט די מסירות וואס ביי אונדז אין רוסלאנד? איר קאנט זיך דען פארשטעלן,
אז העכער האלב גזירות און צרות, וואס מיר האבן דא, וואקסן נ א ר פון אונדזערע
אייגענע מסירות? אמת, עס נעמט זיך פון אונדזער גלות, ארעמקייט, שפלקייט
און דחקות, וועלכעס ברענגט אונדז צו אלע נידעריקייטן, זינד און פארברעכענישן.
עס קאן זיין אז ביי אייך, אין דעם פרייען גליקלעכן לאנד, אין אמעריקע, וו
יידן זענען פאררעכענט פאר מענטשן גלייך מיט אלע צויי־״פיסיקע 
באשעפענישן, זענען אפשר אונדזערע ברידער לייטישער און פיינער ווי מיר דא אין
  
7
    
גלות ― דאס דארפט איר וויסן בעסער פון מיר ― מעגלעך אז איר זענט
דארטן לויטער טייבעלעך ― הגם,;אז מען יל דאס אייגענע טאקע נאך א
מאל ווידער צוריק״, האבן זיך דערוווייילע ביי אייך אונדזערע ברידער נאך ניט
אזויי שטארק אויסגעפיינט. פון די בריוולעך, וואס איך באקום פון פיל מיינע
באקאנטע אין אמעריקע זע איך נאר ארויס, אז יעדער איינציקער וואס קומש
אה ין, שטופט זיך און שלאגט זיך מיט אלע כוחות ער זאל זיך; מאכן א גוט
לעבן״ ― וי אזוי און פון וואס ער;,מאכט זיך דאס לעבן, ― דאס איז שין
זיין עסק... און אז גאט העלפט אים, ער ,מאכט שוין דאס לעבן״, לייגט ער
אריין די הענט אין די קעשענעס, פאררייכערט א ציגאר און גייט זיך פאטאי
גראפירן, בכדי צו באווייזן אונדז דא, אז ער דארט, אין דעם פרייעם לאנד,
;מאכט דאנקען גאט א גוט לעבן!״ ― און מער נישט א לעק! דאס גוטע לעבן
פארשטייען מיר דא גאנץ גוט; מיר שטויסן זיך אוייפן ווינק און מיר זעען דאס
ארויס בחוש, אז עס טרעפט אז אן איידעלער אינטעליגענטער מענטש שלאגט
צו חלילה אהין, ― וווי טיף אומגליקלעך, וי ווייט פארוואגלט ער איז! עס ליגן
ביי מיר בריוו פון אונדזערן א יונגן יידישן גייסטפולן פאצט ה, דאליצקי
וועלכן די בייזע כוואליעס האבן ארויסגעווארפן פון מאסקווע קיין ניו־יארק ―
רבונו־של־עולם! וויפל טרערן, וויפל בלוט! א שטיין באדארף צעגאסן וווערן
לעזנדיק די דאזיקע קינות, די קלאגבריוו פונעם אומגליקלעכן יונגן פאעט,
וואס האט פארבראכט די בעסטע ארן זיינע אויף לידער שרייבן און ניט
אויף צו לאטען הויזן ― ער האט זיך אומגעטראגן איבער ניוווייארק מיט זיינע
לידער אזוי לאנג, ביז ער האט ארויסגעזען באשיימפערלעך, אז קאלבאסעס,
דארע קישקעס, איז אינעם פרייען לאנד א סך מער סחורה, ווי די הייליקע ריינע
פאעזיע ― און דער פאעט דאליצקי איז געווארן צו מזל א קאלבאסניק.. איך
שטעל מיר פאר דאס שיינע בילד, ווי אונדזער יונגער, טאלאנטפולער פאעט
שפאצירט ארום איבער דער גרויסער שטאט ניו־יארק, ווו עס געפינען זיך
אריבער צוויי הונדערט טוייזנט יידן זאלן זיך פרוכפערן און מערן!, מיט
א קאראבקע דארע קישקעס. עכט יידישע. עכט כשרע! אין דער
וויישער שטאט מאסקווע צווישן בארבארן האט דער יידישער פאעט יא געקענט
עקסיסטירן, אוך אין דער גרויסער פרייער שטאט ניו־יארק, צוישן צויי מאל
הונדערט טויזנט אחינו בני־ישראל קען ער אנדערש ניט לעבן סיידן ארומ״
טראגן כשרע קאלבאסעס אין די גאסן? ― שעמען מעגסטו זיך קאלומבוס מיט
דיין אמעריקע! שעמען מעגסטו זיך, דו כנסת־ישראל, וואס דו ביסט געגליכן
  
28
    
צו א טויב און ניט צו קיין פיפערנאטער!.
  
בליייבט דאך טאקע אלץ די שאלה: פאר וואס עפעס די טויב? עפעס שטעקט
דאך אין דעם א מיין, א סוד אדער א וווינק! איך האב מיך א ווארף געטאן צום
אייביקן ביכעלע, צו דער תורה, און האב זיך דערמאנט אין אונדזער אלט
אלטן זיידן נוח, בשעת ער האט געמאכט די געוויסע לוסטרייזע איבערן מבול
אין דער תבה פון פומסענהאלץ. שטייט דארט אין פסוק אזוי געשריבן:
  
;און ס׳איז געווען צום סוף פון פערציק טעג, האט נוח געעפנט דאס
פענצטערל פון דער תבה וואס ער האט געמאכט ― ― און ער האט 
אהיסגעשיקט די טויב פון זיך, צו זען אויב עס זענען גרינגער געווארן די וואסערן
אויף דער ערד. און זי האט ניט געפונען, די טויב נעבעך, קיין רו צו אירע
פיס, און זי האט זיך אומגעקערט צו אים אין דער תבה, ווייל ס׳איז נאך געווען
דאס וואסער אויף דער גאנצער ערד, האט ער אויסגעשטרעקט זיין האנט און
האט זי גענומען און האט זי אריינגענראכט צוריק אין דער תבה אריין״ *
  
אין דעם זין, זעט אויס, באדארפן מיר פארשטיין, פאר וואס די פיטסבורגער
צייטונג האט זיך א נאמען געגעבן די ,טוייב״. דאס איז די טוייב, וואס וועט
זיין ארויסגעשיקט פון פיטסבורג, צו זען אויב עס זענען גרינגעצר
געווארן די וואסערן אויף דער ערד?. א זי וועט נעבעך ניט
געפינען קיין רו צו אירע פיס, ווייל דאס וואסער פון שווייס און פון יידישע
טרערן איז נאך גרויס אויף דער גאנצער ערד, און זי וועט זיך אומקערן צוריק
אין איר רו אריין, קיין פיטסבורג, אן אן איילבירטבלאט אין מויל, ווי אין
פסוק שטייט, אן א ליבלעכן גרוס, אן א בשורה טובה פון די עטלעכע מיליאן
יידן אין גלות, ווארעם עס זענען נאך ניט אוועקגעגאנגען די זיבן טעג, וואס
אין פסוק שטייט. און גאט דער האר ווייסט, ווען די זיבן טעג ווועלן אוועקגיין,
  
אט אזעלכע אומעטיקע געדאנקען האט ארויסגערופן ביי מיר די מודעה,
אז אין גיכן וועט דערשיינען אין פיטסבורג א יידישע צייטונג אונטער דעם
ריינעם יידישן נאמען די; טויב״. איך בעט הונדערט מאל מחילה ביי
די געערטע ארויסגעבערס און ביים גאנצן פובליקום, וואס איך האב זיי ניט
געשענקט אויף היינטיקס מאל קיין פריילעכערן פעליעטאן ,אויף צו לאכן,
לאכן איז גוט דעמאלט ווען עס לאכט זיך. לאזט אים צו רו דעם פעליעטאניסט:
א שרייבער איז ניט קיין בדחן, ניט קיין קלאון אין צירק, וואס איז געשטעלט
געווארן צו קיצלען דעם עולם, אז דער עולם זאל לאכן. די מלאכה פון א 
פעליעטאניסט, פון א שרייבער, איז א פרייע מלאכה. לאזט אים לאכן, בשעת ער איז
  
29
    
אויפגעלייגט אויף צו לאכן, און לאזט אים דערפאר אויסוויינען זיך, דעמאלט
ווען עס גלוסט זיך אים לאזן א טרער..
  
גיין, עס איז פארט ניט רעכט צו ענדיקן מיט טרערן; מען מוז אויך 
דערציילן עפעס א מעשה מיט א יידישן שרייבער. עס קען זיין איר וועט לאכן
און אפשר ניין..:
  
אט דאס איז די מעשה אין קורצן:
  
א מאל, א מאל איז געווען א יידישער שרייייבער, כלומרשט א הומאריסט,
נאר א גרויסער נאר, און געהייסן האטס ער שלום־עליכם, דאס הייסט
געהייסן האט ער אנדערש, נאר א נאמען האט ער זיך געגעבן שלום־עליכם,
וואס עפעס שלום־עליכם? פאר וואס ניט עליכם־שלום? דערויף האבן זיך שוין
א סך קלוגע מענטשן געבראכן דעם קאפ און קיינער איז נאך עד־היום הזה ניט
דערגאנגען דעם שכל, וואס דא שטעקט, אזוי וי עס איז בכלל שווער צו
דערגרונטעווען זיך דעם שכל, וואס א שרייבער האט ליב צו חתמנען זיך ניט מיט
זיין אייגענעם הייליקן נאמען, נאר מיט א פסעוודאנים, גלייך ווי דאס וואלט
זיין א דין. איך קען למשל אזעלכע שרייבערס וואס חתמענען זיך דאפלט, דאס
הייסט אי דעם אייגענעם נאמען אי דעם פסעווודאנים, צום ביישפיל: שמואל וואלף
טראכטענהאלץ מכונה ש׳ויט׳ה: אדער ברוך הערש מארהאלץ המכונה ב׳ה׳מ׳ה
און כדומה נאך אזעלכע חכמים. וי געוויינטלעך א יונגער שרייבער, איז דער
ערשטער דעביוט )התחלה( פון שלום־עליכם געווען ― לידלעך, נאר אזעלכע
לידלעך וואלטן פארן מחבר געווען א גרויסער כבוד, ווען זיי וואלטן זיין ניט
אפגעדרוקט... נאכדעם האט ער אנגעהויבן צו שיקן פעליעטאנען. לעבעדיקע,
פריילעכע פעליעטאנען; אויף צו לאכן״ אין א יידישער צייטונג אריין. די 
פעליעטאנען האט מען געדרוקט און דער עולם האט פון זיי געלעקט די פינגער אזוי
לאנג אזוי ברייט, בי ער האט באקומען א נאמען פון א הומאריסט, ראמאניסט,
זשארגאניסט... דערצו האט אים גאט מזכה געוווען מיט שיינע עטלעכע גילדן,
איז ער אוייסגעוואקסן ביי יידן נאך מיט דריי קעפ העכער: דהיינו: פריער,
אז מען האט צו אים אדרעסירט אין א בריו, פלעגט מען אים שרייבן א
קורצן לכבוד: ,צו מיין פריינד דעם קלוגן, דעם געהויבענעם, דעם 
פארשטענדיקן, דעם באוווסטן, דעם געלויבטן און געאכפערטן שרייבער. דעם הומאריסט
און סאטיריקער, שלום־עליכם...* און נאכדעם אז ער האט באקומען פלוצעם
  
20
    
א סך געלט, האבן אים מחברים געשריבן שוין א ביסל א גרעסערן לכבוד: , צו
מיין טייערן און געליבטן פריינד דעם קלוגסטן פון אלע מענטשן, דעם שרעקלעך
דערהויבענעם, דעם טיף פארשטענדיקן, דעם ווייטבאוווסטן, דעם פילגעלויבטן
און אומעטום געאכפערטן שרייבער, דעם גרעסטן הומאריסט און סאטיריקער
פון דער וועלט, וואס זיין פעדער און שארפע פיילן און זיינע ווערטער זענען
פלאם־פייער, דעם גביר דעם שטארקן דעם אייידלסטן דעם גוטהארציקן 
שלוםעליכם...? אווודאי קען זיך פארדרייען דער קאפ פון אזעלכע געפלאכטענע טיטלען,
און שלום־עליכם האט זיך ביסלעכווייז־ביסלעכווייז, ווייטערווייטער 
אנגעהויבן אייינצורעדן, אז ער איז באמת טאקע עפעס א גרויסער הומאריסט און
סאטיריקער אין דער ועלט, וואס זיין פעדער איז ,שארפע פיילן״ און זיינע
ווערטער זענען ,פלאם־פייער״, האט ער גענומען צו סמאלען א וועלט גאר
אויף אן אנדער אופן: דרוקן ביכער, ארויסגעבן זשורנאלן, צאלן שרייבערס
האנאראר אין טאג אריין ― הכלל, ער האט פארקאכט א קאשע, געמאכט א
גאנצע עפאכע, מישטיינס געזאגט, אין דער זשארגאנישער ליטעראטור. די גע
שעפטן זענען ביי אים דערפון ניט געגאנגען בעסער, דאס געלט האט ער
פארלוירן, דעם קאפ האט ער זיך פארדרייט, די פעדער האט ער באהאלטן, דאס
טינטערל איז אויסגעטריקנט געווארן, די גוטע פריינד האבן אים פארגעסן ―
און פון שלום־עליכם איז געווארן עליו־השלום״,
  
דא קומען עטלעכע שורות פינטעלעך, אויף אונדזער גוייש לשון הייסט
דאס: כאטא פאקרישקע, און אויף העברעיש זאגט מען דאס: ודי לחכימא ברמיוא,
דאס טייט: פרעגט ניט, ס׳איז רעכט!. עס קאן זיין איך וועל אין גיכן די 
פיעטעלעך אויספילן מיט אותיות, און אפשר טאקע דא, אויף דעם אייגענעם אויט..
דערוויילע קער איך מיך אום צוריק צו דער מעשה
  
ויהי היום,. עס איז אוועקגעגאנגען א יאר דריי. די וואלקנס האבן זיך
צעגאנגען, דער הימל האט זיך אויסגעלייטערט, די לופט איז געווארן א ביסל
פרישער, און שלום־עליכם האט אנגעהויבן וווידער א מאל אויפצולעבן און האט
באקומען חשק ארויפצוקלעטערן ווידער א מאל אויפן בארג, פון וועלכן ער
האט זיך ערשט ניט לאנג אראפגעקייקלט. ווי געוויינטלעך א מענטש, אז ער
שטייט אויף פון א קרענק, באקומט ער ביסלעווייז דעם זעלביקן אפעטיט
וואס פריער און עס קערן זיך אים אום צוריק אלע חושים מיט אלע תאוות..
ווער ווייסט ניט, אן די תאווה פון כבוד און פון זיין באוווסט, און ווער שמועסט
ביי שרייבער, און ווער שמועסט ביי א יידישן שרייבער, איז די גרעסטע
  
21
    
תאווה אין דער וועלט? איר וייסט טאקע אז ס׳איז נאריש, ס׳איז ווערט אן
אוייסגעבלאזן איי, ווארעם אז מען וויל שמועסן פילאסאפיש, באדארפן מיר גיין
כסדר: ראשית־חכמה לאמיר אקארשט באטראכטן דעם גאנצן כדור אונדזערן
מען מיינט די ערד. וואס איז זי, מישטיינס געזאגט, קעגן דער זון, די לבנה מיט
די שטערן מיט די אלע גלגלים פון דער וועלט 1 א מיאטשיקל, א קארטאפל, א
גארנישט מיט א נישט! אט הערט וואס עס זאגט א געוויסער אסטראנאם פאלב.
ער גייט מיט אייך אין געווועט, אז אינעם 1899 יאר )וואסער טאג און וואסער
חודש געדענק איך ניט( וועט דורכגיין א קאמעטע, ווועט אנרירן מיטן ויידל
די ערד )א קאמעטע האט א ויידל( און די ערד וועט צעשאטן וערן אויף 
פיץפיצלעך,. עס וועט פון איר ניט בלייבן קיין שרידופליט! היינט בארעכנט,
וואס פאר א פנים א מענטש, א בשר־ודם, קען האבן קעגן אזא גרויסער וועלט,
וואס איינע פון אלפי אלפים מיליארדן קאמעטן קען מיט א שפיץ וויידל 
איבערקערן און צעריייבן די ערד, דערקוועטשן, וי א קליין ווערעמל: היינט 
בארעכנט, וואס פאר א פנים מיר, עטלעכע מיליאן יידעלעך, האבן קעגן אזא
וועלט מיט מענטשן, וואס שפייען אויף אונדו קלעק און זאגן אונדז אפ פון
געפאטערשאפט און מען וויל אונדז נאך איינרעדן, אז מיר זענען דאס ווערט;
היינט בארעכנט לא־כל־שכן וואס פאר א פנים א יידישער מחבר קען האבן מיט
זין גאנצן כבוד, מישטיינס געזאגט, קעגן אזוי פיל מענטשן, קעגן אזא גרויסער
ערד, קעגן אזא וויידל פון א קאמעטע, וואס קען איבערקערן, קעגן מיליארדן
קאמעטן, קעגן אלפי אלפים מיליארדן פלאנעטן און גלגלים, קעגן דעם גאנצן
הימל, קעגן דער גאנצער וועלט, קעגן דעם כוח וואס פירט די וועלט, קעגן דעם
כוח וואס האט באשאפן אזא כוח און וואס מיר רופן אן מיטן נאמען גאט ― ―
אך, עס ברעכט דער מוח, עס קילט דאס בלוט! מען פאלט אראפ ביי זיך אין
די אויגן! מען פארגלייכט זיך צו א וווערעמל וואס פויזעט ערגעץ אונטער א
  
גרעזעלע, צו א טראפן וואסער וואס פאלט אריין אין ים אריין, צו א קליין
זאמדעלע, וואס דער ווינט כאפט דאס אויף די פליגל און טראגט דאס אוועק
ווייט ― ווייט אין די מידבריות אריין! און פון דעסטוועגן...
  
פון דעסטוועגן גלוסט זיך פארט אנשרייבן א שיינעם פעליעטא, או א
הויפן יידלעך זאלן אים לייענען און ער זאל זיי דווקא געפעלן! לאז דער
גרויסער אסטראנאם פאלב זיך אפזאגן פון צו עסן אלע טאג, און פון צו
שלאפן, און פון צו שעפן פרישע לופט, וכדומה אזעלכע נארישע תאוות, וועל
איך מיך אפזאגן פון צו שרייבן א פעליעטאן און פון צו וועלן זיין פאפולער
  
22
    
צווישן א הויפן יידלעך, וואס קענען מיך און וייסן מיך און שעצן מיך.. אט
אזוי פירט זיך דאס אויף דער וועלט: ,איינער האט דעם בייטל, דער אנדערער
― דאס געלט״. אזוי פלעגט תמיד אוייסלאזן אלע מעשיות מייין רבי עליו־השלום
און דערביי אנשטופן א פולע נאז מיט טאביק.
  
― יא. יא+ ― פלעגט אים ענטפערן דער שכן שמערל דער שניידער,
א טייערער בעל־מלאבה, א ‏ גוטער מענטש און א גרויסער שיכור. ― יא, יא!
דער מענטש איז געגליכן צו א שניידער: היינט לעבט ער און מארגן וויל ער
ווידער א טרונק בראנפן..
  
184
  
33
    
1
  
אז דער בארג גייט ניט צום מעכאמעד, גייט מעכאמעד צום בארג... א לאנגע
צייט בין איך געזעסן דא אין רוסלאנד און געווארט, געווארט, טאמער וועט זיך
אנרופן כאטש איינער פון די אמעריקאנער גאזעטניקעס )עס איז בי אייך פאראן
זאגט מען קיין עין־הרע אזוי פיל( און וועט מיך איינלאדן, איך זאל עפעס
שריייבן פון מיינע גליקלעכע־אומגליקלעכע ברידערס ועגן, וועלכע זיינען
גליקלעך דערמיט וואס זיי זענען איצט אין אזא פרייעם לאנד און 
אומגליקלעך דערפאר, וואס זיי זיינען אזוי ווייט פון דער היים!. די ערשטע
צייט פון מיין ווארטן בין איך געווען שטארק אויפגעטראגן, ברוגז גאר ניט
אויף קאטאוועס. איך האב געהאט גאנץ אפטע גרוסן פון אונדזער ארעמען
זשארגאן אין אמעריקע, אז מען מאכט דארט מיט אים גליקן, אז דער געוויסער
ראמאןימאכער, וועלכן מיר האבן פון דאנען קוים ארויסגעיאגט, באקט דארטן
,העכסט אינטערעסאנטע? ראמאנען אזוי וי בייגל, א בייגל נאך א בייגל, א
ראמאן נאך א ראמאן: דער עולם קוועלט, אונדזערע ברידער, די עגרינף״
לעקן פון אים די פינגער, כאפן די בייגל פון דעם בייגל־בעקער, קייען און
קייען און בלייבן.. ביי דעם לאך. נו, האב איך געזאגט דעם בארדיטשעווער
דבס ווערטער: קרבונוישל־עולם! דו ווילסט ניט אז איך זאל דיר בלאזן שופר?
― לאז דיר איווואן בלאזן.* אמעריקאנער יידישע זשורנאליסטן! איר וווילט ניט
אז שלום־עליכם זאל אייך שרייבן, לאז אייך יענער שרייבן! מיינע הערן ‏
און דאמען! איר וווילט ניט לעזן קיין באקאנטע בילדער פונעם אמתן יידישן
לעבן? איר וילט ניט וויסן, וואס ביי אייך טוט זיך? איר ווילט בעסער
הערן בבא־דמעשיות פון טויזנט און איין נאכט, פון א בן־מלך מיט א בת־מלכה,
פון א רב מיט א רביצין, פון א שיינער עליזאבעט אן ענגעל פון גאט און פון
א פארדארבענעם שקאנטיסט מארקוסזאן, וואס פרעסט ווייבער לעבעדיקערהייט
אר״גל פוסטע חלומות, וואס קלעפן זיך אזוי מיטן יידישן לעבן, וי אן ארבעס
צום וואנט, ניט געשטויגן, ניט געפלויגן? אוב אזוי, עסט געזונטערהייט און
ווארגט זיך מיט אים!
  
אזוי האב איך געזאגט פריער. איצטער אבער, אז איך האב דערהערט או
  
24
   
 