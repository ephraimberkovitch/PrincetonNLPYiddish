

מיר חלומט זיך די מאמע 



 by באריס סאנדלער 
November 1, 2020October 31, 2020 Filed under:
לידער 

משה לעמסטער
פון יענער זייט רעגן
פון יענער זייט רעגנס,שטורעמס, בייזע יאר,וואלט געווען מיין מאמעס גורלאזוי ליכטיק, קלאר.
פון יענער זייט צרות,ליידן און געוויין,וואלט געווען מיין מאמעס לעבןאזוי גליקלעך, שיין.
נאר פאר וואס זשע,פרעג איך מיט א טרער,איז געווען מיין מאמעפון דער זייט,פון דער,פון דער?..
20 יולי, 2020
פשוט ליב געהאט
אין שענק פלעג קומען מיין מאמע צו לויפןאון מיך, דעם פריילעכן יאט,ארויספירן פון דארט, ווו איך האב געכוסעטווייל זי האט מיך ליב געהאט.
זי פלעג קלאפן אין פענצטער אן בייזקייט,מיך וועקן פון א ליבע־טשאד\. ארויסציען פון א בעט א הייסןווייל זי האט מיך ליב געהאט…
זי פלעג מיך זוכן אין דארף און אין שטעטל,בראנפן און ליבע האבן מיר ניט געשאט,ערגעץ געפינען און אהיים מיך שלעפן,ווייל זי האט מיך ליב געהאט.
זי איז מסתמא איצט אין הימל א מלאך,נאר א מאל, אויף זיכער איך ווייס —ארויסנעמען וועט מיך די געטרייע מאמעפון שענק, וואס לעבן הייסט…
21 יולי, 2020
טאנגא מיט דער מאמען
אויף א טאנגא, דעם שענסטן סאמע,וואס איז אין דער וועלט בארימטלייד איך איין מיין מאמעןאין מיין חלום, וואס איז גרין.
און דעם טאנגא היציק, פלאמיק,ווי מיט דער שענסטער פרוי,טאנץ איך מיט דער מאמען,אין מיין חלום, וואס איז רויט…
די חלומות מיינע שוועבן,ווי וואלקנס זוניקע מיט גלאנץ\. פאר וואס זשע ביי דעם מאמעס לעבןהאב איך מיט איר אים ניט געטאנצט?
נאר איך זע אין א חלום בלויען,וואס איז מיט געטלעכקייט באקראנצט,מיט דער מאמען צווישן שטערן־טויען,דעם שיינעם טאנגא פלאמיק איך טאנץ…
יולי־אויגוסט, 2020

Share this:TwitterFacebookPrintLike this:Like Loading...

Related
 


Tagged: fasadliteraturepoetryYiddish 
Post navigation


Previous Post
אין דער צייט פון קאראנא־ווירוס(טאגבוך, 3) 

Next Post
„יידיש־צענטער‟ — מיין ליבע און מיין ווייטיק 



