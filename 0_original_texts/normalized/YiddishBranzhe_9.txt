

איר גייט אוועק 



 by באריס סאנדלער 
August 1, 2021August 1, 2021 Filed under:
לידער
ליטעראטור 


משה לעמסטער
מיטן האן אנעם האן
איך האב א ווייסע ציג פארמאגטמיט לאנגע, שארפע הערנער,געבן פלעג זי מיר פאר טאגמילך א פולן עמער.
איך האב א האן געהאט א רויטן,כ׳פלעג אים אפט מאל שעלטן,וועקן פלעג ער מיך, דער שוטה,די ציג כ׳זאל גייען מעלקן.
איך האב געהאט א טיפן קעלער,דארטן פלעג איך מאכןפון דער מילך דער ווייסער, געלערפרישן קעז געשמאקן.
נאכן מעלקן פלעג איך לויפןצו מיין יונגן ווייבלאירע בריסט געשמאקע, גרויסע,ווי קעז צוויי קעפלעך ווייסע.
צו איר ליבע בין איך דארשטיק,איר לייב — א האניק־לעקעך…דער האן אין הויף די הינער טאפטשעטביי מיר באדארף ער גארניט וועקן.
ערשט איצט פארשטאנען  ערשט איצט האב איך פארשטאנען, זיך געעפנט פון סוד די טיר — אלע שענסטע לידער מיינע  זענען, געליבטע, ענלעך אויף דיר.  און פון די שורות די ברייקע פלאמען,  אלע קלאנגען פון מיין יעדן שיר, אפילו די סאמע געראטענע גראמען זענען, געליבטע, ענלעך אויף דיר.  דו ביסט אוועק, פינצטער און ביטער. ביסט אצינדערט שוין ניט מיט מיר. נאר אויכעט מיינע היינטיקע לידער זענען, געליבטע, ענלעך אויף דיר… 

איר גייט אוועקגעווידמעט די יידישיסטן, וועלכע זענען לעצטנס אוועק   איר גייט אוועק אין דער אייביקייט צו די בלויע הימלישע נעפלען, טייערע, ליבע, אייגענע, געקאנט נאך לעבן און לעבן.   איר גייט אוועק אין דער אייביקייט פלוצעמדיק און אומדערווארט, מיר האבן ניט געקענט אייך פארטיידיקן אונדז איז נאך שווערער דערפאר.   איר גייט אוועק אין דער אייביקייט צוריק וועט איר קיין מאל ניט קומען, אן אייך אין די הערצער א ליידיקייט, די וועלט באפארבט זיך אין אומעט.  איר גייט אוועק אין דער אייביקייט אלץ אפטער, אפטער, אפטער, אהין, צו די רוימען פון הייליקע און די טירן נאך אייך בלייבן אפן.  איר גייט אוועק אין דער אייביקייט, מיר שטייען שוין אויך אין די רייען… אלץ גיכער עס דרייט זיך דאס ריידעלע אלץ האסטיקער, רעשער זיין דרייען… 
אזוי פיל יאר
עס בייטן זיך שטענדיק די שיינע ארומען,עס בליען און וועלקן אין גארטן די בלומען,נאר ליב האבן דיך אלץ זעץ איך פאר —אזוי פיל יאר, אזוי פיל יאר.
פאר אן אנדערן האט דיין ליבע געשיינט,פאר דיין באשערטן, דיין לייבלעכן פריינד,נאר ליב האבן דיך אלץ זעץ איך פאר —אזוי פיל יאר, אזוי פיל יאר
יונג איז מיין בליק און ליכטיק מיין פנים,דאס פלאם מיר אין הארצן לעשן זיך קאן ניט,ווייל ליב האבן דיך אלץ זעץ איך פאר —אזוי פיל יאר, אזוי פיל יאר.

Share this:TwitterFacebookPrintLike this:Like Loading...

Related
 


Tagged: fasadliteraturepoetryYiddish 
Post navigation


Previous Post
סאמאיעד 

Next Post
אין דער צייט פון קאראנא־ווירוס (11) 



