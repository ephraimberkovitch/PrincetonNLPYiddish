 לכבוד דעם טאג פון די עלטסט־געזעסענע פעלקער (Indigenous People׳s Day, בלע״ז), וואס מע פראוועט היינטיקע צייטן גלייכצייטיק מיט קאלומבוס־טאג, וויל איך דא ברענגען אן אויסצוג פון דער פאעמע, „האטויי‟, געשריבן פונעם קובאנער יידישן שרייבער, אשר פען . 
 האטויי איז די לעצטע יארן געווארן אן אינספיראציע ביי יידישיסטן און אין 2018נ האט דער כלי־זמר שטערן פרענק לאנדאן אפילו פראדוצירט אן אפערע וועגן אים. 
 האטויי איז געווען אן עלטסט־געזעסענער פרייהייט־קעמפער פונעם סיבאנייער שבט בעת קאלומבוסעס צייטן. אין דער סצענע ווערט האטויי פארכאפט פון די קאנקיסטאדארן און מע גרייט זיך אים צו פארברענען אויפן שייטער. 
 די ערד און דעם ים! 
 און דו גיסט מיר דעם הימל! 
 אהין גייען ווייסע, וואס זענען אויך פיין?! 
 א ווייסער, דו גלח, 
 איך וויל ניט אהינצו! 
 אט דארט ווו א ווייסער, וויל איך מער ניט זיין! 
 און איך וויל דא שטארבן אין אייגענעם גלויבן, 
 דאס גלויבן אין פרייהייט 
 גיט אייביקן מוט! 
 און טרייסט מיך ניט, גלח — 
 דיין טרייסט איז מיר איבעריק, 
 דער גאט פון דיין טרייסט 
 איז דאס גאלד און דאס בלוט! 
 און געשטאנען דער גלח מיט שוים אויף די ליפן. 
 מיט יעזוס און צלם פארקלעמט אין די הענט. 
 און ס׳האבן פון פייער 
 געהויבן זיך צונגען, 
 צום גלח, צום צלם 
 אזוי ווי געשפרונגען, 
 צום יעזוס געשפרונגען און שטארקער געברענט. 
