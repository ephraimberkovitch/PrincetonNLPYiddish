 אין די 1970ער, ווען איך בין נאך געווען א בחור, בין איך איין מאל געפארן מיט דער מאמען אויף א טרעפונג פונעם יידישן „פען‟־קלוב אין מאנהעטן. 
 פלוצלינג האט זיך ביים אריינגאנג באוויזן אן אומגעריכטער גאסט: דער קאנטראווערסאלער רעדאקטאר פון „סאוועטיש היימלאנד‟, אהרן ווערגעליס, איז געהאט געקומען פון מאסקווע אויף א באזוך אין ניו־יארק און געוואלט בייזיין אויף א ליטערארישער יידישער אונטערנעמונג. 
 שפרינגט אויף דער שרייבער, חיים פלאטקין (דווקא באקאנט ווי א לינק־געשטימטער) — א געזונטער ייד, וועלכער האט געהאט געדינט אין דער אמעריקאנער ארמיי, לויפט צו צום אריינגאנג און בלאקירט ווערגעליסן דעם וועג. 
 די אנדערע יידישע שרייבער אין זאל, שוין עלטער און שוואכער, האבן זיך נישט געקענט אנטקעגנשטעלן פלאטקינען, האבן זיי זיך אבער געבעטן ביי אים: „לאזט אים אריין!‟ 
 פלאטקין האט זיך אבער נישט גערירט פון ארט און דער גאסט האט פארלאזט דעם זאל. 
