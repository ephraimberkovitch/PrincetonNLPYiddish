 
 מנחם־מענדל [2]: שיינע־שיינדל צו איר מאן מנחם־מענדל 13 
 שלום עליכם 
 פון  
www\. cs.uky\. edu/~raphael/yiddish/sholemAleykhem/contents\. html  
 
שיינע־שיינדל פון כתרילעווקע צו איר מאן מנחם־מענדל
אין ווארשע:
  
15
  
לכבוד בעלי היקר החכם מופלג הנגיד המפורסם מוהר״ר מנחם־מענדל נ״י!
  
ערשטנס קום איך דיר צו מעלדן אז מיר זענען דא אלע גאט צו דאנקען
אין בעסטן געזונט, גיב גאט דאס נעמלעכע פון דיר צו הערן אויף ווייטער ניט
ערגער. צווייטנס שרייב איך דיר, בעלי היקר, אז אויב דו ווילסט מיר
שרייבן זאלסטו מיר ניט שרייבן פון דיינע שלימזלען די קליינע מיט די גרויסע
מיט די גאר גאר גרויסע לידל־מאכערס, לאזן זיי דיר גיין כף־הקלע מיט זייערע
גראמען, זיי זאלן האבן מיין מיגרען מיט מיין קאפווייטיק, וואלט זיך זיי מער
ניט געגראמט. זיי זאלן אזוי קענען עסן ווי איך קען איצט שרייבן דיר א בריו,
אז סךיהכל, אויב דו וווילסט וויסן, דרייט זיך מיר די גאנצע שטוב און עס
פינטלט מיר אין די אויגן. נאר וואס דען? מ׳האט מיך געבעטן היינט אין
דער פרי עטלעכע מענטשן, אז איך זאל דיר למען־השם שרייבן מכוח א מעשה
וואס ביי אונדז האט זיך געטראפן, די גאנצע שטאט איז אריינגעקראכן אין א
בלאטע, ניט אהער ניט אהין, ווילן זיי טאמער קענסטו זיי עפעס העלפן מיט /
אן עצה, כאטש איך ווייס ניט, וואס ביסט דו עפעס געווארן ביי זיי מיט א מאל
דער גרויסער חכם, מיטן גרויסן קאפמענטש, מיטן בעל־יועץ. נאר וי זאגט די
מאמע: גיב מיר גאטעניו ניט קיין שכל, ניט קיין פארשטאנד, נאר איין קליין
שטיקעלע הצלחה... די מעשה איז אזא מעשה: ‏
  
ס׳איז פאראן ביי אונדז א חברה, א שפאגל נייע חברה, הייסט זי מיט איר
היייליקן נאמען ,הכנסת־כלה״ און פארנעמט זיך דערמיט, וואס זי פארזארגט
מיט נדן אלע מיידלעך. ווי באלד נאר אז גאט העלפט, א מיידל ווערט א כלה,
אזוי באקומט זי דריי הונדערט קערבלעך נדן פון דער חברה! דער טאטע מעג
זיך זיין ווער עס ויל, ― א סוחר אדער א בעלימלאכה, א קרעמער אדער א
מלמד, א נגיד אדער א קבצן אבי ער איז א טשלען פון דער חברה, איז שוין
גוט. און א טשלען קאן זיין יעדערער, מ׳דארף דערצו ניט קיין חכמה, ניט קיין
בריהשאפט, נאר איין פינפערל, דאס הייסט ווער עס האט און קאן און ויל
איינשטעלן א פינפערל, אזוי ווערט ער א טשלען פון דער חברה, און זיין טאכטער,
  
16
    
לאז זי נאר ווערן א כלה, אזוי איז זי שוין באווארנט מיט דריי הונדערט קערב״
לעך נדן, וואס קלייבן זיך אן טאקע פון די פינפערלעך, וואס איטלעכער טשלען
טראגט אריין. און פינפערלעך האבן זיך אנגעקליבן אזוי פיל דאס ערשטע אאר,
אז ס׳איז געווארן אן א שיעור געלט! טויזנטער בעלי־בתים, טוייזנטער 
פינפערלעך, א קלייניקייט, אז פאר איין פינפערל ווארפט אראפ א טאטע פון זיך
דעם גאנצן עול פון נדן און ער קאן טאן דעם גרעסטן שידוך! מיין פעטער
אברהם־משה, אוב דו געדענקסט אים נאך, פארמאגט זיין אייגנס דרי טעכטער
קיין עין־הרע, וואס אלע דריי האט מען געמעגט שוין לאנג אין איין טאג צו
דער חופה פירן. איז ווי באלד ער האט דערהערט פון דער נייער חברה, אזוי
איז ער אוועקגעלאפן און אריינגעבראקט א פינפערל און האט זיך פארשריבן
פאר א טשלען און האט באלד איבערגערעדט מיט א שדכן ער זאל זוכן פון
זיינעט וועגן דרי חתנים אין איין גאנג,
  
ווארעם אז איינער האט דריי טעכטער און אלע דריי ווערן כלות, גיט מען
אים ארויס פון דער חברה דריי מאל צו דריי הונדערט קערבלעך נדן, אזוי איז
דער דין. און טאמער האט איינער פיר טעכטער און אלע פיר וווערן כלות, דארף
מען אים ארויסגעבן פיר מאל צו דריי הונדערט קערבלעך נדן. און אז איינעם
האט גאט געבענטשט מיט פינף טעכטער, מוז מען אים געבן פינף מאל צו דריי
הונדערט קערבלעך נדן. הכלל, וואס מער טעכטער איז אלץ בעסער, ווי זאגט
די מאמע: ס׳שטייט געשריבן, אז ס׳וועט קומען א צייט וואס א טאטע וועט זיך
ניט זארגץ ער האט צו פיל קינדער או א מאמע וועט ניט וויינען זי האט א סך
טעכטער...
  
האבן זיי זיך אבער ארומגעקוקט, א מכה זיי, וואס טוט מען טאמער האט
איינער זיבן טעכטער, צען טעכטער, דרייצן טעכטער, ― א קשיא וואס סע
מאכט זיך? אט איז ביי אונדז אין כתרילעווקע געוווען א שוסטער, יידל בעז״
דעטניק האט מען אים א נאמען געגעבן, דערפאר וואס גאט האט אים געגליקט
מיט גאנצע אנדערטהאלבן טוץ קינדער פון צוויי ווייבער, און אלע זענען זי
מיידלעך! א גליק וואס ער האט זיך באצייטנס אפגעטראגן קיין אמעריקע. צי
איז ער דערפארן מיט זיין כאליאסטרע אויפן ארט, צי ער האט זיי געפטרט
אייינציקווייז אין וועג ערגעץ אויף דער זייט גרענעץ אדער אויף יענער זייט
גרענעץ ― דאס ווייס מען ניט. ער האט אין זינען א שוסטער? קארג שוסטערס
און קארג שניידערס און גלאט יידן זענען אויסגעשטארבן ביז זיי האבן זיך
דערלעבט צו קומען אויפן ארט בכדי זיי זאלן דארטן קאנען הארעווען ווי זי
  
187
    
פערד מ׳זאל ניט שטארבן פון הונגער? נאר אז מ׳האט א טראכט געגעבן, וואס
וואלט געווען ווען אזא מין בעזדעטניק למשל נעמט און ווערט אויך א טשלען
און פארט ניט אוועק קיין אמעריקע און זיינע אלע אכצן מיידלעך וואקסן אויס
און וווערן כלות? ווו וועט מען נעמען אזוי פיל געלט? איז מען געפאלן אויף
אן עצה, פאלן זאלן זיי אויף די אויגן, און מ׳האט אפגעפסקנט אזוי: אז ווער
עס צאלט אייין נאר איין פינפערל א יאר, דער קאן חתונה מאכן נאר איין טאכ״
טער, און ווער עס האט צוויי טעכטער דארף ער צאלן צוויי פינפערלעך א יאר
און ווער עס האט דריי טעכטער ― דריי פינפערלעך, פיר טעכטער ― פיר
פינפערלעך, צען טעכטער ― צען פינפערלעך, ― צען פינצטערע יאר אייף זייער
קאפ! וואס טוג דיר חכמות ― דער פעטער אברהם־משה האט נעבעך געמווט
מפקיר זיין נאך צוויי פינפערלעך. א ברירה האט ער געהאט? וווי זאגט די מאמע:
ווער עס האט ליב א פעטן קוגל, דער באדארף ליב האבן אריינטאן שמאלץ..
ביסטו שוין פארטיק? האב צייט א ביסל. די רעכטע געדיכטע הייבט זיך
ערשט אן.
  
חכלל, האט מיין פעטער אברהם־משה ניט געמאכט קיין לאנגע שהיות און
האט א שידוך געטאן מיט אלע דריי טעכטער און געקראגן פאר זיי חתנים
דווקא אויסגעצייכנטע, איינער בעסער פונעם אנדערן. וואס איז דער חידוש?
פאר געלט קריגט מען הינטיקע יארן די מציאה, און דער נדן איז דאך זיכער,
וי אין באנק, די; חברה״ איז באגליייבט, ווארעם די גבאים און די רעכטע
מאכערס איז דער סאמע צימעס. קאנסטו פארשטיין, אז רב יהושע־העשל אליין
איז אויך א מאכער צווישן די מאכערס. איז דאך גוט? האב זשע צייט, וועסטו
הערן ווייטער.
  
א שידוך געטאן, האט ער אפגעלייגט די חתונה טאקע אויף באלד, אין צוויי
וואכן ארום, און אלע דריי חתונות אויף איין טאג. וואס איז דער שכל?! דער
שכל איז פראסטער שכל, ער האט, פארשטיייסטו מיך, גערעכנט אזוי: ער
וועט חתונה מאכן אלע דריי טעכטער אין איין קלאפ, וועט ער פארשפארן דריי
חופה־וועטשערעס מיט דריי מאל כלייזמר מיט דריי נעכט ניט שלפן א
מערכה וואס מ׳קאן ניט פארשפארן צאלן דריי מאל שדכנות־געלט. לאזט זיך
אויס, אז דער פעטער אברהם־משה איז גאר קיין נאר ניט. דער פעטער אברהם״
משה האט קיין שדכנות אויך ניט געצאלט ― ער האט זיך מישב געוען און
האט דאס אפגעלייגט אויף נאך דער חפה, בכדי ער זאל צאלן פארשטייסטו
מיך, טאקע פון יענעם געלט, פונעם נדן הייסט עס, וואס די; חברה״ וועט
  
88
    
געבן, ווי זאגט די מאמע: מיט פרעמדע פוטער איז גוט צו ששמירן זיך.. וואלט
ער דאכט זיך געמעגט זיין צופרידן, איא? איז אבער דער פעטער אברהם־משה
ניט אזא מענטש. ער איז דיר קיין מאל ניט צופרידן: אוואס איז אייך, 
פעטערל? וואס האט איר אראפגעלאזט די נאז 7״ קרעכצט ער: סטייטש, ער
באדארף זיך שיידן מיט דריי קינדער אין איין וואך, ווארעם אלע דריי חתנים
האבן אפגעשמועסט צווישן זיך, אז אין א וואך ארום נאך דער חופה פארן זיי
  
אלע אוועק קיין אמעריקע, געלט האבן זיי צו דריי הונדערטער יעדער ― וואס
ווועלן זיי דא טאן+ ‏
  
הכלל, איז ער ארומגעגאנגען אין איינע יסורים, דער פעטער אברהם־משה
הייסט עס. אן אומגליק, ווו איז דאס געהערט געווארן, דריי טעכטער מיט דרי
איידעמס, קוים א מאל דערלעבט א שטיקל נחת ― הייבן זיי זיך איף און
פליען אוועק אלע אין איין וואך! מ׳זאל אים לאזן, זאגט ער, כאטש אנטיעשען
זיך א ביסל! אזוי קלאגט ער זיך נעבעך, דער פעטער אברהם־משה הייסט עס,
און אין אמתן זעט מען אז דעם יידן קומט צו א שטיק געזונט, א קלייניקייט
א מענטש פטרט אראפ אזא הארב פון די פליייצעס ― דריי דערוואקסענע 
טעכטער אין איין טאג! קאן דאך די מאמע קיין עוולות ניט ליידן און האט פיינט
אז א מענטש האט פארשטאכענע אויגן און זאגט ניט דאס וואס ער מיינט, הייבט
זי אן אויסרעדן מסתמא דאס הארץ, ווי זי קען, אז ער וויינט אומזיסט, מיר
האבן א שטארקן גאט. גאט קאן טאן א נס, זאגט זי, אז זיי זאלן גאר בלייבן
היגע און זאלן ניט פארן אין ערגעץ, ווארעם ס׳שטייט געשריבן, זאגט זי, אז
א מענטש האט איין ווועג און גאט האט אן א ש״עור.. ווערט ער ברוגז, דער
פעטער אברהם־משה הייסט עס, און מאכט צו איר:;עפעס האט איר מיר צו
פיל אנגעהויבן רעדן מיט גאט!.* הכלל, ווער איז געווען גערעכט? 
פארשטייט זיך, אז די מאמע! זיינע דריי טעכטער האבן אזוי חתונה געהאט אין
איין טאג, אזוי וי איך בין א רב, ווארעם אז ס׳איז געקומען צו דער חתונה
און די חתנים האבן א טרעבעווע געגעבן דעם נדן, איז דער פעטער 
אברהםמשה אוועקגעלאפן נאכן נדן, לאזט זיך אויס ― וווער נדן, וואס נדן? ― עס
באדארף ערשט זיין א זאסעדאניע. איז אים באלד געווארן קאלעמוטנע, נאר
אז מען זאגט א זאסעדאניע איז א זאסעדאניע. וווען זשע ועט זיין די 
זאסעדאניע 1 אם־ירצה־השם שבת צו נאכטס.;סטייטש, שבת צו נאכטס איז שוין בי
אים דאס פארשפיל און דינסטיק די חויפה, דאס הייסט אלע דריי חופות!״
  
1289
    
מילא, שריי היינט, שריי מארגן ― מיט א שטאט קאן מען זיך ניט קריגן. קוים
דערלעבט דעם שבת צו נאכטס, די עחברה״ איז זיך צונויפגעקומען אויף דער
זאסעדאניע, טאקע ביי רב יהושע־העשלן אין שטוב, און מ׳האט געפסקנט,
וועסטו הערן א שיינס: אזוי וי פון די פינפערלעך האט זיך טאקע אנגעקליבן
א שיין ביסל געלט, נאר אזוי וי יידן האבן זיך א לאז געטאן חתונה מאכן
זייערע טעכטער, און אלע אין איין צייט, א סברה אז אויף ראש׳חודש אלול
זענען אפגעלייגט געווארן הונדערטער חתונות, האבן זיי זיך בארעכנט, אז טאמער
וועלן זיי ארויסגעבן אלעמען זייערע נדנס, ווועט זיי ניט קלעקן ראטשילדס 
פארמעגן און וועלן נאך מוזן זיין אנזעצערס, על־כן, איז ביי זיי געבליבן זיי זאלן
אפווארטן און ניט ארויסגעבן דערווייל קיינעם ניט א גראשן, ביז מ׳וועט 
געפינען עפעס אן עצה ― אדער מ׳אל צעטיילן דאס צונויפגעזאמלטע געלט
צווישן די כלות וואס האבן חתונה ביז ראש־חודש אלול, וויפל ס׳וועט זיך אנ״
נעמען, אדער מ׳זאל אומקערן די טשלענעס צוריק זייערע פינפערלעך, ווועט דאס
האבן אן עק! ווי געפעלט דיר אזא מעשה? מעג ניט קומען אויף זיי א כאלערע
נאך איידער דער ראש־חודש אלול איז אריינגעטראטן? אבי מען האט גענומען
און מ׳האט אויפגערודערט א שטאט, טאמער וייסטו וואס? וי זאגט די מאמע:
אז מען בויט אויף זאמד, מוז עס פאלן, און פון שניי לאזט זיך תמיד אויס א טייך..
דו קאנסט זיך דען פארשטעלן דעם חורבן וואס אין שטאט? מיטן טרויער פון
די כלות? מיטן רחמנות וואס אויף די טאטעס נעבעך? אנדערע שרייען גוואלד,
מאכן סקאנדאלן! אנדערע שעמען זיך אין גאס ארויסצוגיין. און זיי, די מאכערס
פון דער; חברה״, א קלאג צו זייערע קעפ! זיי ווייסן נאר איין זאך ― מאכן
זאסעדאניעס! נאך א זאסעדאניע און נאך א זאסעדאניע און נאך א זאסעדאניע,
― א זאסעדאניע זאל זיך אריינכאפן צו זיי אין האלדז, רבונו־דשל־עולם! דער״
ווייל איז ביי זיי געבליבן, אז מ׳זאל צעשיקן בריוו אין אלע גרויסע שטעט,
ווו עס געפינען זיך אויך אזעלכע; חברות״, און מ׳זאל ביי זיי אנפרעגן אן עצה,
וואס טוט מען? און אזוי וי דו ביסט דאך איצט אין אזא גרויסער שטאט וי
וווארשע, און דו קענסט זיך דארט מיט עפעס איינעם א יידן, וואס מען רופט
אים כאסקל און וואס ער פארנעמט זיך זאגסטו דערמיט וואס ער מאכט ,חברות״,
לכן, האט מיך געבעטן, טאקע דער פעטער אבויהם־משה און זיינע קינדער,
זיי לייענען דיין געזעט, אז איך זאל למען־השם צו דיר שרייבן אז דו זאלטט
זיך דארטן זען למען־השם מיט א יענעם יידן און זאלסט מיר למען־השם באלד
אפשרייבן צוריק, וואס זאגט ער, אט דער כאסקל הייסט עס? צי ס׳איז פאראן
  
190
    
עפעס אן עצה דערצו, צי ס׳איז א נעכטיקער טאג? איך האב מורא, אז ס׳איז
דריי נעכטיקע טעג און אז אלע מעגן זיך באגראבן מיט דער קחברה״ אין
איינעם, ווי זאגט די מאמע: ס׳שטייט געשריבן, אז אך און וויי איז שויין דעם
קראנק, אז מ׳דארף איס ראטעווען מיט פיזעם.. וו עס ווינטשט דיר פיל
גליק און אימער גוטס דיין באמת געטרייע פרוי
  
שיינע־שיינדל
  
121
    
מנחס־מענדל פון ווארשע צו זיין ווייב שיינע־שיינדל
אין פתרילעווקע
  
17
  
לזוגתי היקרה החכמה הצנועה שיינע־שיינדל שתחי׳!
  
רא שית בין איך דיר מודיע, אז איך בין ברוךי׳השם בקו החיים והשלום,
השם־יתברך זאל העלפן מ׳זאל תמיד הארכן איינס פון דאס אנדערע נאר גוטס
מיט בשורות טובות ישועות ונחמות בתוך כלליישראל ― אמן
  
וה שנית זיי ויסן, זוגתי היקרה, אז ווי באלד איך האב מקבל געווען
דיין מכתב מכוח דער חברה; הכנסת־כלה״, וואס ביי אייך אין כתרילעווקע,
אזוי בין איך גלייך אוועקגעגאנגען צו מיין פריינד כאסקל קאטיק און האב
אים געטראפן ביי דער ארבעט ― ער מאכט א נייעם אוסטאו פון א נייער
חברה. וואס פאר א חברה דאס איז ― וויל ער ניט זאגן. ס׳איז נאך דערווייל,
זאגט ער, א סוד. נאר אז מ׳וועט געווויר ווערן, זאגט ער, ועט זיך טאן חושך,
ווארעם ס׳איז לא בא כבושם הזה ― ס׳איז נאך אזעלכעס ניט געוען, זאגט ער,
אין ערגעץ ניט. בקיצור, האב איך אים דערציילט די מעשה וועגן אייער:;
הכנסתכלה״ און איבערגעלייענט דיין בריוול, האט ער זיך צעלאכט, אבער ווי אזוי
מיינסטו געלאכט? זיך געהאלטן ביי די זייטן, ממש געקאטשעט זיך. איך האב
געמיינט דער ייד וועט פלאצן פאר געלעכטער! אז ער האט זיך גוט 
אויסגעלאכט רוף איך מיך אן צו אים: אפשר קאנט איר מיר זאגן, מיין ליבער רב
כאסקל, וואס האט איר דערזען אין מיין ווייבס בריוול אזעלכעס א לעכעריקס,
וואס איז אנגעפאלן אויף אייך פלוצעם אזא ווילדער געלעכטער? מאכט ער צו
מיר: ,ניט פון אייער ווייב, זאגט ער, לאך איך, און ניט פון איר שריייבן וואס
זי שרייבט, נאר פון אייערע כתרילעווקער יידן, וואס זענען אזעלכע בחמות, ווייסן
ניט, זאגט ער, מאי דקאמרי רבצין און נעמען זיך פאר אזא זאך, זאגט ער, ווי
מאכן א חברה! אויף מאכן חברות, זאגט ער, און אויסארבעטן אוסטאוון פרעגט
מיך, וועל איך אייך, זאגט ער, געבן מאטעריאל!? ― הערסטו, זאג איך, אט
צוליב דעם בין איך דאך טאקע געקומען. מיינע כתרילעווקער מאכערס, זאג
איך, זענען אריין אין א בלאטע, וויל איך, זאג איך, איר זאלט מיר געבן עפעס א
רעכטע עצה, וי אזוי מ׳שלעפט זיי ארויס.;אך! ― זאגט ער ― אן עצה? פאר
  
192
   
 