 דער אנליין־זשורנאל פאר יידיש־פארשונג, „אין געוועב״, איז באקאנט ניט בלויז פארן ארויסגעבן אקאדעמישע ארטיקלען און קורצע ידיעות וועגן דער יידיש־וועלט, נאר אויך פארן פובליקירן אלערליי מינים יידישע טעקסטן באגלייט מיט נייע ענגלישע איבערזעצונגען. 
 די טעג זוכט דער זשורנאל א רעדאקטאר אנצופירן מיט זיין איבערזעצונג־פראגראם. דער רעדאקטאר וועט לייענען אלע אריינגעשיקטע מאטעריאלן, באשליסן וועלכע צו פארעפנטלעכן און זיי רעדאקטירן. ער אדער זי וועט אויך אויסקלאפן די אריגינעלע יידישע טעקסטן, ארויפשטעלן די איבערזעצונגען אויף דער וועבזייט, אנטיילנעמען אין זיצונגען פון דער רעד־קאלעגיע און צונויפשטעלן די יערלעכע רשימה פון ווערק איבערגעזעצט פון יידיש. 
 דער פאסיקער קאנדידאט דארף קענען פליסיק יידיש און ענגליש, האבן פראקטיק ווי א רעדאקטאר און א פעיקייט ביים איבערזעצן טעקסטן פון יידיש אויף ענגליש. מע וועט באצאלן דעם נייעם רעדאקטאר $5,700 ביז $7,200 א יאר פארן ארבעטן אכט ביז צען שעה א וואך. 
 כדי אנצוגעבן אויפן פאסטן, שיקט א רעזומע און דערקלערונג וועגן אייער הינטערגרונט און אינטערעס אין דער ארבעט אויפן אדרעס info@ingeveb\. org ביזן 20סטן אויגוסט. 
 נאך אינפארמאציע, גיט א קוועטש דא . 
