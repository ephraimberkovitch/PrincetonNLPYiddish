 אין דער פראגראם וועט ד״ר יודל דערקלערן ווי אזוי די יידישע קינדער־ליטעראטור האט זיך אנטוויקלט ווי א פועל־יוצא פון שולנעצן פארבונדן מיט פארשידענע רעליגיעזע און פאליטישע שטראמען. 
 ד״ר קאטריאנא קעלי , א פראפעסארשע פון רוסיש ביים אקספארדער אוניווערסיטעט, וועט ארומרעדן קינדערביכער פון יידישע שרייבער און קינסטלער אויף רוסיש, אריינגערעכנט ווערק פונעם שרייבער סאמולי מארשארק , דער אילוסטראטארין און ליאלקע־דיזיינערין נינא סימאנאוויטש־עפימאווא און דעם מאלער דוד שטערנבערג . 
 צוזאמען מיט זיי וועלן קוראטארן פון די צוויי אנשטאלטן, סטעפאני האלפערן (די דירעקטארין פונעם ייווא־ארכיוו) און סעסאר מערטשאן־האמאן (דער יודאיקא־קוראטאר ביי דער אקספארדער ביבליאטעק) ווייזן מוסטערן פון אילוסטרירטע קינדערביכער פון די צוויי זאמלונגען. 
 דער סימפאזיום הייבט זיך אן 1:00 נאך מיטאג ניו־יארקער צייט. דער איינטריט איז בחינם. כדי צו באקומען א זום־פארבינדונג, דארף מען זיך פארשרייבן פון פריער, דורכן געבן א קוועשט, דא . 
