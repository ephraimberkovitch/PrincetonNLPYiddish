
 אין דער געוועזענער הויפטשטאט פון קאזאכסטאן, אלמאטי, איז ביי דער שטיצע פונעם איירא־אזיאטישן יידישן קאנגרעס ארויסגעגעבן געווארן א וואגיקער באנד אונטערן טיטל ״געשיכטע, זכרון, מענטשן״. 
 דאס איז א זאמלונג מאטעריאלן פון אן אינטערנאציאנאלער וויסנשאפטלעך־פראקטישער קאנפערענץ ״אייראזיע פונעם 20טן יארהונדערט: עוואקואציע, איבערוואנדערער, פליטים״. 
 א באדייטנדיקער טייל פארטראגן האט נוגע געווען אזוי אדער אנדערש צו יידן, באזונדערס צו דעם צושטייער, וואס יידן, עוואקוירטע אין קאזאכסטאן בעת דער גרויסער פאטערלענדישער מלחמה, האבן אריינגעטראגן אין דער אנטוויקלונג פונעם לאנד אין פארשיידענע געביטן: מעדיצין, וויסנשאפט, קולטור, אינדוסטריע אא. 
 וואס שייך דער יידישער קולטור גופא, איז דארף מען באזונדערס אפמערקן דריי פארעפנטלעכטע אינעם באנד פארטראגן: א. פון אלגע מעדוועדיעווע־נאטו ״מעטשיסלאוו וויינבערגס פערזענלעכער האלאקאסט״, וואס איז געווידמעט דעם קאמפאזיטאר משה (מעטשיסלאוו) וויינבערגן (1919, ווארשע – 1996, מאסקווע), שלמה מיכאעלסעס אן איידעם, ב. פון אנע שטערנשיס ״ירושלימס פון מיטל־אזיע: יידישע קולטור אין אוזבעקיסטאן בשעת דער צווייטער וועלט־מלחמה״ און ג. פון יעלענע בערמאן ״שלמה ביילין — א פאלקלאריסט, אן עטנאגראף, א קהלשער טוער, דער קאזיאנער ראבינער פון אירקוטסק אין 1901 – 1920״. 
 
 וו. אראנאוו 
 