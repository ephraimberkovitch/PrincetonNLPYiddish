
 ברוך־הבא אויפן וועב־זייטל פון דער פרארגראם ״יידישקייט״ פון טעלע־ראדיא־קאמפאניע ״בירא״ . 
 דא וועט איר געפינען א סך אינטערעאסאנטע סוזשעטן , אינטערוויוען סיי אויף יידיש ,&nbsp; סיי אויף רוסיש 
 
 אין דער רובריק ״א יידישע מאמע״ באקענט מען זיך מיט די רעצעפטן פון יידישע מאכלים . רביצין מיכל ריס לייגט פאר צו פארשיידנארטיקן אייער עסן און לאמאיר טאקע פרובירן &nbsp; צו גרייטן א מאכל פון באטאטע – דאס איז זייער ניצלעך און געשמאק , זאגט צו די רביצין . 
 ״מיר אלע האבן געוויס געהערט וועגן דעם גרינס, און די פון אייך, וועלכע זיינען געווען למשל אין אמעריקע אדער אין ישראל, האבן אפשר פארזוכט באטאטע – דעם זיסן קארטאפל״, – דערציילט מיכל ריס. 
 באטאטעס טעם איז ענלעך צו קארטאפל און קירבעס. דאס הייסט, אז געקאכטע באטאטע זעט אויס ווי קארטאפל און איר קאליר וועט זיין אראנזש און איר טעם וועט זיין זיסלעך, ווי ביי קירבעס. 
 די מאמעס זאלן וויסן, אז קליינע קינדערלעך האבן זייער ליב די באטאטע־קאשע. זי צו גרייטן איז פשוט און פראסט, אזוי ווי די געוויינלעכע קארטאפל־קאשע – קאכט אפ און צעקוועטשט באטאטע. נישט קיין טיפע תורה. דאס איז א גוטע צוגאב־דערנערונג פאר קינדערלעך אנהייבנדיק פון אכט – ניין חדשים אלט. קינדער עסן אזא מאכל מיט פארגעניגן. מע קען אויך צוגעבן באטאטע אין זופ, אנשטאט קארטאפל, אבער דאן דארף מען געדענקען, אז די זופ וועט זיין זיסלעך. 
 ״מיין קליין זון קייט אויף ביידע באקן סיי באטאטע־קאשע , סיי געקאכטע באטאטע , סיי געבראטענע באטאטע״ , – זאגט די רביצין. 
 מע קען אויך בראטן באטאטע. אויב אייער משפחה האט נישט ליב א זיסן טעם, קען מען בראטן באטאטע צוזאמען מיט קארטאפל. 
 פאר דעם רעצעפט נעמט א פאר באטאטעס און עטלעכע קארטאפליעס. שיילט זיי אפ, צעשניידט און דערנאך מארינירט אין געווירצן. 
 ״באבאטע איז הארט און דערפאר דארף א מעסער זיין גענוג שארף , אויב נישט –&nbsp; שארף אים אן״ , – גיט אן עצה אונדזער יידישע מאמע. 
 אפהענגיק פונעם סארט, קען באטאטע זיין פון ווייסן ביז אראנזשעווען קאליר. במשך פון קאכן וועט דער קאליר ווערן נאך שארפער. נאכן אפשיילן ווערט באטאטע טונקעלער, ווי קארטאפל. ווען איר שיילט און שניידט באטאטעס, טיילט זיך אויס דער ווייסער זאפט. 
 כדי צו מארינירן דאס געמיש קענט איר ניצן די געווירצן, וואס איר האט ליב, לויט אייער טעם. איר קענט אויך צוגעבן עטלעכע ציינדלעך קנאבל. זאלץ, פעפער, גרעזער – אלץ לויט אייער געשמאק. 
 ״איך נעם ראזמארין , מיר האבן ליב ראזמארין מיט קארטאפל , – דערציילט די רביצין. – א ביסל קארי־געווירץ צוליב טעם און אראמאט . און איצט לאמיר באגיסן אונדזער געמיש מיט איילברעט־בוימל . מע דארף דאס אלץ גוט צונויפמישן און אריינלייגן דאס געמיש אין א בעקן״ . 
 אויב איר ווילט, קענט איר צודעקן&nbsp; דעם בעקן מיט זילבער־פאפיר. די צייט פונעם צוגרייטן איז אפהענגיק פון אייער אויוון, — אן ערך דרייסיק ביז פינף און פערציק מינוט. מישט איבער עטלעכע מאל. 
 אזא מאכל פאסט זיך גוט צו פיש און פלייש, אדער מע קען עסן אים סטאם אזוי. אויב איר ווילט, קענט איר בראטן באטאטע אונטערן קעז – ס׳וועט אויך זיין זייער באטעמט. איר קענט אויך צוווירצן דאס געמיש מיטן מילגרוים־סאוס. ער וועט צוגעבן דעם טעם און אראמאט. 
 אפצולעקן די פינגער, מיט א גוטן אפעטיט! 
 &nbsp; 
 