
 אינטערוויו מיט דזשאש וואלעצקין 
 דזשאש וואלעצקי איז א פירנדיקע פערזענלעכקייט אין דער יידישער קולטור היינט צו טאג. א מענטש, וואס איז געשטאנען בראש פון דער באנייאונג פון כלי־זמר מוזיק אין די פאראייניקטע שטאטן ‏און איז היינט א פירנדיקער שרייבער־קאמפאזיטאר פון נייע יידישע זינג־לידער. דזשאש איז געווען א מיט־גרינדער פון דער באוווסטער כלי־זמר גרופע ״קאפעליע״. ער איז א טאלאנטירער רעזשיסיאר, האט רעזשיסירט און רעדאגירט די פילמען Image before my eyes (‏״דאס בילד ‏פאר מיינע אויגן״) און Partisans of Vilna (‏״ווילנער פארטיזאנערס״), ווי אויך רעדאגירט דעם ,,עמי״־פרעמירטן פילם, &nbsp; Itzhak Perlman: in the Fiddler׳s House (‏יצחק פערלמאן: ביים פידלער אין הויז). צווישן אנדערע אויסצייכענונגען האט דזשאש אויך געווונען דעם זילבערנעם דוקאט אויפן מאנהיימער אינטערנאציאנאלן פילם־פעסטיוואל פאר‏דאס ביל, ווי אויך דעם ערשטן פריז אויפן אינטערנאציאנאלן פילם־פעסטיוואל א״נ אנטראפאס פאר פארטיזאנערס. אונדזער אויטאר אין ניו־יארק ניקאליי באראדולין אינטערוויוירט דזשאש וואלעצקין 
 
 
 http://www\. partisansofvilna.org/ 
 נ. ב.: טייערער דזשאש, דערצייל א ביסל וועגן זיך און דיין משפחה. 
 דזש\. וו.: איך בארעכן זיך פאר א גליקלעכן מענטשן א דאנק מיינע עלטערן און זייערע חברים, ווייל צוליב זיי האב איך זיך אלע מאל געפילט ווי א ניט אפגעריסענער פאדעם פון דער יידישער קולטור. די וועלטלעכע יידישע ארגאניזאציעס אין אמעריקע האבן געגעבן אזא מין מעגלעכקייט און איך בין שטאלץ וואס איך בין א טייל פון דער גרופע, פון דער באוועגונג. 
 &nbsp; די מאמע, צירל וואלעצקי ,איז&nbsp; געבוירן געווארן ‏אין 1921 אין&nbsp; ברוקלין. אירע עלטערן‏ ‏זענען ‏&nbsp; געקומען קיין אמעריקע פון גאליציע. איר משפחה איז געווען טראדיציאנעל־פרום אבער זי איז געווען סעקולער. מיין&nbsp; טאטע, שלום, ‏איז געווען א ווונדערלעכער זינגער מיט א גרויסן רעפערטואר (און האט רעקארדירט קינדער־לידער פאר די וועלטלעכע פאלק־שולן). זיין פאטער, מיין זיידע משה, ‏ איז געווען אקטיוו אין דער יידישער וועלטלעכער באוועגונג. ער האט אונטערגעשטיצט ייווא, קעמפ ״בויבעריק״ און דעם שלום־עליכם פאלק־אינסטיטוט. 
 צירל איז געווען א קינסטלערין. אין איר יוגנט איז זי געווען אן אויפפאסער אין וועלטלעכן יידישן קעמפ ״בויבעריק״, וואס איז געווארן זייער א וויכטיק טייל פון מיין לעבן. מיידלווייז האט זי זיך געטראפן מיטן טאטן אין יוגנט־פאראיין פונעם שלום־עליכם פאלק־אינסטיטוט, אן ארגאניזאציע, וואס האט אנגעפירט מיט א נעץ קינדער־שולן און קעמפ ״בויבעריק״, צווישן אנדערע פונקציעס. די מאמע איז געווען זייער פעיק אין קונסט, געשאפן הונדערטער פאפיר־שניטן אויף כלערליי טעמעס. זי איז געווען א גוטע פריינד מיט בינה וויינרייכן, אן אנגעזעענע פאלקלאר־פארשערין פון ייווא. מיין מאמע איז א מאל געזעסן אין בינהס ביורא און געזען א טראדיציאנעלן יידישן פאפיר־שניט פון א מאל. איז איר איינגעפאלן א געדאנק פראבירן אליין צו מאכן אזעלכע פאפיר־שניטן. געזאגט און געטאן. זי האט געשאפן הונדערטער ווונדערלעכע פאפיר־שניטן. א סך פון זיי האט מען געניצט אין חנה און יאסל מלאטעקס בענד פון יידישע לידער, ארויסגעגעבן פון דער ארבעטער־רינג, וואס זיינען באקאנט איבער דער גאנצער וועלט. אלע פילצאליקע אילוסטראציעס, וואס געפינען זיך אין די זאמלונגען זיינען פון מיין מאמען. זי האט אויך אילוסטרירט א צאל קארטלעך פאר ימים־טובים און שימחות מיט די באגריסונגען אויף יידיש. 
 נ. ב.: ווו לערנסטו מענטשן זינגען און שאפן די יידישע לידער? 
 דזש. וו.: איינע פון די ערנסטע פראגראמען איז אין וויימאר, דייטשלאנד. דארטן האב איך א‏נגעפירט מיט א ווארשטאט ווי צו שאפן די נייע לידער. ‏די לעצטע עטלעכע יאר פיר איך אן ווייטער ביי ״יידיש ניו־יארק״ )אונטער דער השגחה פון דעם צענטער פאר טראדיציאנעלער מוזיק און טענץ (CTMD ‏‏מיטן געזאנג־ווארשטאט.&nbsp; אין מיטן&nbsp; 1990קער יארן האב איך אנגעהויבן צו שרייבן נייע לידער אויף יידיש. איך האב דעמאלט שוין געהאט אויפגעהאדעוועט צוויי קינדער אויף יידיש, געהאט גענוג לעבנס־דערפארונגען אויף יידיש און געוואלט שאפן פרישע לידער, וואס זאלן האבן א שייכות מיטן ‏ היינט.&nbsp; ‏אזוי, ‏ איז עס שוין מער ווי &nbsp; 20 יאר, וואס מיין ציל איז א צו שאפן נייע לידער אויף יידיש, סיי די ווערטער, סיי די מוזיק, און צו דערמוטיקן די אנדערע, וואס שרייבן אויף מאמע־לשון מע זאל ניט נאר ניצן די אוצרות פון ‏ דער ‏פארגאנגענהייט. ניט צוליב דעם וואס מיר שעמען זיך מיט זיי, זיי זיינען דאך פון די שענסטע יידישע לידער, נאר מיין גלויבן איז, אז יעדער דור זאל שאפן נייע לידער. למשל, אינעם נייעם דור, שאפט די נייע און פרעכטיקע לידער דניאל קאהן. ס׳איז זייער וויכטיק צו שטיצן און דערמוטיקן יונגע טאלאנטן, כדי ווייטער צו ציען און פארשפרייטן די גאלדענע קייט פון דער יידישער קולטור אויף מאמע־לשון. 
 נ\. ב.: וואסער ראלע שפילט פאר דיר די פילם־פראדוקציע? 
 דזש. וו.: דער פילם איז געווען יארן לאנג דער וויכטיקסטער טייל פון מיין ‏פראפעסיאנעלן ‏&nbsp; לעבן, מיין הויפט־פרנסה. דער לעצטער פילם, וואס איך האב געמאכט פאר דער טעלעוויזיע איז געווען מיט יצחק פערעלמאן, דעם וועלט־באוווסטן&nbsp; פידלער. צווישן די פילמען, וואס איך האב רעזשיסירט אדער רעדאגירט, זיינען א סך יידישע, אדער אויף יידישע טעמעס, אדער דווקא אין יידיש. איך האלט איצט ביים ענדיקן דעם פערטן פילם פון דער סעריע&nbsp; ״א וועלט מיט וועלטלעך: שמועסן מיט יידישע שרייבערס״ וועגן יוני פיין, א יידישן פאעט און קינסטלער פון ניו־יארק. אלע פיר פילמען ווייזט מען מיט די ענגלישע ‏אונטערקעפלעך. אינטערעסאנט צו באמערקן, אז לעצטנס האט מען צוגעגעבן צום פילם וועגן דער שרייבערין חוה ראזענפארב&nbsp; אויך די פוילישע ‏אונטערקעפלעך. 
 נ. ב.: ווי אזוי האסטו געארבעט אויפן פילם ״דאס בילד פאר מיינע אויגן״? 
 דזש. וו.: ס׳איז געווען א לאנגער פראצעס. דער ייווא האט פריער געהאט ארגאניזירט די אויסשטעלונג פון די פאטאגראפיעס פון דער געשיכטע פון פוילישע יידן בתוכם מיט די אמאטארישע היים־געמאכטע פילמען. איך בין נאר וואס ארויס פון דער פילם־שול. איך האב דעמאלט געמאכט א יידישן פילם ״מזל״ מיט געוועזענע קעמפערס פון ״בויבעריק״, באזירט אויף א פאלקס־מעשה. די פארוואלטונג פונעם ייווא האט געזען דעם פילם און מיך געבעטן צו פילמירן די אויבן דערמאנטע אויסשטעלונג. האב איך זיי איינגערעדט צו פארגרעסערן דעם פלאן, געפינען און פארבעטן די מענטשן (עקספערטן און סתם יידן פון א גאנץ יאר), וואס קענען קאמענטירן און דערקלערן, וואס איז אויף די פאטאגראפיעס. און אזוי האט עס זיך אנגעהויבן. דאס בוך מיטן זעלבן נאמען האט מען געגרייט אין דער צייט, ווען מען האט געשאפן דעם פילם. זיי זיינען דערשינען איינצייטיק, ווי א צווילינג. איך האב געהאט א ריזיקן זכות צו ארבעטן צוזאמען מיט לוציאן דאבראשיצקי, דעם גרויסן היסטאריקער פון דער געשיכטע פון פוילישן יידנטום אינעם ייווא. ער איז געווען מיין אמתער וועגווייזער, ווייל איך בין געווען יונג, און ניט קיין סך געוווסט און געקענט. ער האט מיר געגעבן א סך ניצלעכע און פראקטישע עצות: וועמען צו אינטערוויוירן, וועלכע פראגעס צו שטעלן, ווי אזוי צו ארגאניזירן די מאטעריאלן בעסער וכדומה. 
 נ\. ב.: קעמפ ״בויבעריק״ שפילט גאר א וויכטיקע ראלע אין דיין לעבן. האבן די קינדער גערעדט צווישן זיך אויף יידיש? 
 
 
 
 
 http://www\. popmatters.com/review/image־before-my־eyes-dvd/ 
 דזש\. וו.: ערשטנס וויל איך זאגן א פאר ווערטער וועגן דעם קעמפ־גרינדער. לייבוש לעהרער, דער גרינדער און דירעקטאר פון קעמפ ״בויבעריק״ (אן אויסגעטראכט לאקאל אין שלום־עליכמס ראמאן ״טביה דער מילכיקער״ – נ\. ב.), וואס איז געבוירן געווארן אין מיזרח־אייראפע, א וויכטיקער פעדאגאג, האט געבראכט מיט זיך די וויזיע ווי אזוי איבערצוגעבן די קינדער די אוצרות און ווערטן פון דער רייכער און פילפארביקער יידישער קולטור אן רעליגיע. א דאנק דעם האבן מיר געהאט אין קעמפ און אין שול אן אידענטיטעט מיט דער יידישער טראדיציע. די שפראך, די ליטעראטור, די לידער וואס מיר פלעגן זינגען און רעציטירן זיינען געווען א לעבעדיקע זאך. איך, ווי א מוזיק־דירעקטאר אין קעמפ ״בויבעריק״, למשל, האב געדארפט שרייבן נייע לידער אויף יידיש יעדן זומער און דאס איז געווען א נאטירלעכע זאך פאר מיר. 
 אין מיינע יארן, 1950קער און 1960קער הייסט עס, איז די טאג־טעגלעכע שפראך אין קעמפ געווען ענגליש. פאר דער מלחמה איז געווען אנדערש. יידיש איז געווען א קולטורעלע שפראך אין מיין צייט. וואס מיינט דאס? א סך טערמינען וואס מיר האבן געניצט אין קעמפ, די נעמען פון די אקטיוויטעטן, די נעמען פון ערטער אין קעמפ זיינען געווען די יידישע ווערטער, וואס זיינען אריין אין דער ענגלישער שפראך פון די קעמפערס. די לידער, וואס מיר האבן געזונגען, זיינען אלע געווען אויף יידיש. זיי זיינען געווען זייער א וויכטיקער טייל פון לעבן אין קעמפ. די קינדער האבן געהערט צו די פארשידענע גרופעס לויט זייערע עלטער און די גרופעס האט מען גערופן נאר אויף יידיש: ״די יינגסטע״, ״די מיטעלע״, ״די עלטסטע״ און אזוי ווייטער. אויב איר וועט רעדן מיט עמעצן פון ״בויבעריק״ וועלן זיי אלע זיך באניצן מיט אט די יידישע ווערטער&nbsp; ‏(פאר זיי: יידישע לייווערטער וואס זיינען אריין אין זייער ענגלישן לשון).&nbsp; אומפארגעסלעך פאר אלע קעמפערס און דערוואקסענע איז געווען דער יערלעכער פעלקער־יום־טוב, וואס לייבוש לעהרער האט איינגעפירט אונטער דער השפעה פון דער ״פעלקער־ליגע״, ווו אלע גרופעס האבן פארטראטן ווי א באזונדער פאלק: יידן, רוסן, פאליאקן, יאפאנער, שוועדן און אזוי ווייטער. מען האט פארגעשטעלט דאס באזונדערע פאלק מיט די קאסטיומען פונעם לאנד, מען האט געטאנצט די טענץ פון דעם פאלק. אלע לידער פון די פארשידענע פעלקער האט מען געזונגען אויף יידיש און מען האט יעדעס יאר צוגעגעבן נייע לידער. 
 נ\. ב.: מיט וואס פארנעמסטו זיך היינט? 
 
 איך האב לעצטנס ארויסגעגעבן דאס קאמפאקטל ״פאסאזשירן״ מיט&nbsp; 6 נייע יידישע לידער, וואס איך האב געשאפן במשך פון עטלעכע לעצטע יארן. איינע פון זיי, ״בלינדער טויב״, האב איך געווידמעט מיין ברודער ניל, וואס האט ‏, מיט דער צייט, ‏פארלוירן די ראיה , און איז ‏צו פרי געשטארבן. 
 איך נעם אן אנטייל ביים פעסטיוואל ״יידיש ניו־יארק״, ווו איך פראביר דערמוטיקן און באגייסטערן די יונגע כוחות ‏&nbsp; צו שאפן נייע לידער און מוזיק. איך לערן די יידישע לידער־ווארשטאט ביים ייווא־זומער־פראגראם, וואס איז איינע פון די עלטסטע פראגראמען פון דער יידישער שפראך און קולטור, און ס׳איז טשיקאווע, וואס איך האב מיט עטלעכע צענדליקער יאר צוריק געלערנט דאס געזאנג דארט און איצט קום איך צוריק צו דעם. 
 נ\. ב.: פון וואנען קריגסטו מער דיין פרנסה — פון פילמען אדער פון לידער? 
 יידישע לידער זיינען געווען מיין הויפט־ פרנסה זייער א קורצע צייט. אין אלגעמיין ס׳איז&nbsp; א קליינער טייל&nbsp; פון דער חיונה. די מוזיק איז געווען און בלייבט אלע מאל אויף דער זייט, ווייל ווי ס׳איז גוט באוווסט, ווערן די כלי־זמרים ניט גוט באצאלט. ס׳איז שווער צו קריגן די פרנסה נאר פון מוזיק, כאטש היינט זיינען פאראן מענטשן, וואס זיינען מצליח אין דעם און עס פרייט מיך זייער. 
 נ\. ב.: מיר איז איינגעפאלן א געדאנק דיך צו פארבעטן&nbsp; אין ביראבידזשאן, ווייל דארט קענסטו נאך אלץ געפינען די פארכאפנדיקע מאטעריאלן פונעם יידישן לעבן פון א מאל און היינט. וואס זאגסטו? 
 דזש. וו.:&nbsp; איך בין גרייט צו אלע רייזעס! 
 נ\. ב.: א גרויסן דאנק פאר אונדזער אינטערוויו! 
 https://www\. waletzky.com/music/ 
 ״Yaninke״ Performed by Josh&nbsp; Waletzky 
 