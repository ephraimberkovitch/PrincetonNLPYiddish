 די וואך מערקט מען אפ דעם געבוירן־טאג פונעם גרויסן יידישן דראמאטורג פון די פיעסעס, „גרינע פעלדער‟ און „דעם שמידס טעכטער‟, פרץ הירשביין, וואס איז געבוירן געווארן אין גראדנע, ווייסרוסלאנד, דעם 7טן נאוועמבער 1880. 
 אין דעם ווידעא גיט באריס סאנדלער איבער א צאל וויכטיקע פרטים וועגן הירשביינס לעבן. דער יונגער שרייבער האט, למשל, אין איינעם מיטן העברעישן פאעט, חיים נחמן ביאליק, געשאפן א דראמאטישע טרופע כדי צו שפילן ליטערארישע פיעסעס און אויפהייבן דעם קינסטלערישן ניווא פונעם יידישן טעאטער. 
 מיט יארן שפעטער איז ער מיט זיין פרוי, די פאעטעסע אסתר שומיאטשער, געפארן אויף א פינעף־יאריקער רייזע איבער דער וועלט — אריינגערעכנט דרום־אמעריקע, כינע, יאפאן און ארץ־ישראל, און אריינגעשיקט זיינע רעפארטאזשן אין דער אייראפעישער און אמעריקאנער יידישער פרעסע. 
 דער ווידעא שליסט זיך מיט דער ערשטער סצענע פונעם פילם, „גרינע פעלדער‟, שיין רעסטאוורירט פונעם „נאציאנאלן צענטער פון יידישע פילמען‟ 
