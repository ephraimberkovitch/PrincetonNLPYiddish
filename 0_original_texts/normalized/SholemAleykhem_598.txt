 
 מנחם־מענדל [2]: מנחם־מענדל צו זיין ווייב שיינע־שיינדל 8 
 שלום עליכם 
 פון  
www\. cs.uky\. edu/~raphael/yiddish/sholemAleykhem/contents\. html  
 
מנחם־מענדל פון וואישע צו זיין ווייב שיינע־שיינדל
אין פתרילעווקע
  
8
  
לזוגתי. היקרה החכמה הצנועה מרת שיינע־שיינדל שתחי׳!
  
ר א שי ת בין איך דיר מודיע, אז איך בין ברוךיהשם בקו החיים והשלום,
השם־יתברך זאל העלפן מ׳זאל תמיד הארכן איינס פון דאס אנדערע נאר גוטס
מיט בשורות טובות ישועות ונחמות בתוך כלליישראל ― אמן
  
והשנית זיי ויסן, זוגתי היקרה, אז די גאנצע וועלט איז אומעטום
| איין ווועלט און אז אין דער פאליטיקע קומט פאר פונקט דאס אייגענע וואס
אויף דער בערזע. דא און דארט איין גאנג ― ניט געמינערט א האר. אזוי ווי
דארט אויף דער בערזע, למשל, קאן דער קליגסטער כערזיאנער ניט ויסן
היינט וואס פאר א ווינטעלע מארגן קאן א בלאז טאן, און פאפירן וואס זענען
נעכטן געשטיגן העכער הייייזער, קענען מארגן געבן א פאל ארצה, דאס הייסט
פונעם גרעסטן ,האס* קאן זיך אויסלאזן א גרויסער; בעס״, ― אזוי איז אויך דא
אין דער פאליטיקע ניטא דער נאר וואס זאל זאגן נביות פון היינט אויף מארגן
וואס מארגן וועט זיין. אזוי וווי דארט אין יעהופעץ אויף דער בערזע, ניט היינט
געדאכט, געדענקסטו נאך וואס האט זיך געטאן? אלע האלבע שעה פלעגן לויפן
דעפעשן פון פייייטערבארג אז; פוטילעווער״ פאלן און פון ווארשע פלעגט מען
טעלעגראפירן אז; לילעפוטן״ הייבן זיך, מ׳זאל קויפן ,לילעפוטן? און נאר
;לילעפוטן?! אוודאי פלעגט דער עולם ― און איך אויך בתוכם ― געבן א 
פארקויף אויט די ,פוטילעווער״ און אפדעקן זיך די רגע, וי ווייט מעגלעך, מיט
;לילעפוטן״. וואס זשע איז געווען דער סוף? לאזט זיך אויס מסתמא א בוידעם,
ווארעם אין א שעה ארום קומט אן א נייע דעפעש פון פיייטערבארג, אז 
עפוטילעווער״ האבן זיך א הייב געגעבן הויך הויך, מ׳זאל קויפן ,פוטילעווער״, און
פון ווארשע א דעפעש, אז די ,לילעפוטן* שטינקען במחילת־כבודם, וי 
איבערגעהאלטענע פיש, און די שפעגעלאנטן נעבעך ― און איך אויך בתוכם ― האבן
געלייגט דעם קאפ, פארלוירן ווו ס׳איז געווען ערגעץ א מזומענער גראשן און
נאך געבליבן דערונטער. וואס זשע איז די מעשה? די מעשה איז, וואס בערזע און
פאליטיקע איז אלץ איין מאטעריע, אן איידעלע מאטעריע, וואס לאזט זיך ניט
  
107
    
אפשאצן. ס׳איז א בלינדער אתרוג און מ׳דארף גיין בלינד, בלא ראיה הייסט
עס... נישט מער, מ׳דארף האבן דא אין דער פאליטיקע, אזוי וי דארטן אויף
דער בערזע, א שטיקעלע הצלחה, מ׳זאל גיין אויף דער זייט וואס מען דארף
און איך האף צו גאט, אז איך בין אין מיין איצטיקער פרנסה, אין דער פאל
טיקע הייסט עס, אוועקגעגאנגען מיט גאטס הילף איף דעם ריכטיקן וועג,
אויפן וועג פון שלום, פון יענעם שלום, וווהין אלע פעלקער פון דער גאנצער
וועלט קוקן און בענקען און ווילן און גייען אויס אין חלשן! דאס איז ניט דער
שלום, וואס איז פאראכטאגן פרייטיק אונטערגעשריבן געווארן אין לאנדאן
צווישן די באלקאנער וווילע יונגען מיטן טערק. בלאטע! פאר דעם שלום נא
דיר א גראשן. פון דעם שלום קאן זיך אוייסלאזן א טייך. עס קאן ערשט 
אויסברעכן א מלחמה, וי איך האב דיר שוין געהאט געשריבן פריער. איבערחזרן
נאך א מאל ווויל איך ניט. אט למשל הערט זיך שוין, אז דער טערק האט 
מוסרמודעה געווען די גרעקן, זי זאלן זיך ניט דערוועגן צוצורוקן זיך צו די אינדזלען
וואס אויפן ים, ווארעם ער וועט ניט דערלאזן... ווועסטו זיך פרעגן: די גרעקן
האבן דאך די גאנצע צייט געהאלטן די דאזיקע אינדזלען אין מויל, וואס זשע
האט ער געשוויגן ביז אהער? איז דער תירוץ: ווארעם ביז אהער איז דער
טערק נאך ניט פארטיק געווען מיט די באלגארן, ניט געוווסט ווו ער האלט מיט
זי ― מילכיק צי פליישיק. איצט, אז ער האט שוין מיט די באלגארן אפגעמאכט
ידיאחת, נאך איידער אין לאנדאן זענען אונטערגעשריבן געווארן די ראשי״
פרקים פונעם גרויסן שלום, איז שוין גאר אנדערע דיבורים... ביסטו שוין פאר״
טיק? האב צייט ― ס׳איז נאך דא סערבן אויף דער וועלט, וואס זיי האבן א טוץ
טענות צו די באלגארן און די באלגארן האבן טענות צו זיי, און ביידע ווילן זיך
שלאגן, ווי מ׳וויל לעבן, ווארעם דא גייט, פארשטייסטו מיך, ניט אזוי אין ניצחון
און אין כבוד, וווי אין געלט, אין פארמעגן!
  
אויף די באלקאנען, אזוי ווי אומעטום אויף דער גאנצער וועלט, ווילט
זיך איטלעכן זיין פריץ, און צווישן די צוויי ― די סערבן מיט די באלגארן ―
זענען פאראן אלטע חשבונות נאך פון ווייס איך וען אן, ובפרט נאך איצט,
נאך דער דאזיקער מלחמה, וואס עס איז זיי אפגעראטן נאך מער וי זיי האבן
זיך געריכט, און צו די סערבן אין די הענט איז אריינגעפאלן אזא מאיאנטיק,
וואס די באלגארן וועלן דאס אין לעבן ניט דערלאזן און ועלן זיין גערעכט,
כאטש די סערבן האבן זיי צוגעהאלפן נעמען אדרינאפאל. ווארעם ווען עס דער״
גייט צו א דין־תורה, למשל, און איך בין א שליש ― פסקן איך אזוי, אז די
  
108
    
באלגארן זענען גערעכט, זיי האבן פארט אוועקגעלייגט מער מענטשן און מער
געלט ― וואס איז דא צו רעדן? און כאטש ס׳איז דא א דעפעש פון פייייטערבארג,
אז מיר זענען גרייט זיך אריינלייגן אין א שלום צוווישן די דאזיקע צוויי ,גוטע
פריינד, וואס שארפן זיך די ציין איינס אויף דאס אנדערע, נאר מיט א תנאי,
אז זיי ביידע זאלן אוועקלייגן דאס געווער ― פארשטייסטו דאך אליין, אז ס׳איז
בלאטע, ווארעם ס׳איז דא א פראנץייוסף אויף דער וועלט, וואס קוקט ארויס
אז די סערבן זאלן אוועקלייגן שער־און־איייזן,. וועט ער קאנען דעמאלט מיט
זיין פריינד וויקטאר עמנואל מאכן א טאלק אין אלבאניע, ― און דאס וועט
ניט שמעקן עמעצן אנדערש... לאזן זיך נאראנים פרייען מיט דער שימחה, וואס
איז געווען די טעג אין בערלין, וואס די דייטשן האבן זיך משדך געווען מיט
די ענגלענדער, און לאזן זיי לעקן די פינגער פון די שיינע דרשות, וואס זענען
געהאלטן געווארן לכבוד דעם שלום פון דער גאנצער וועלט, און לאזן זי
נתפעל ווערן פונעם דרשה־געשאנק וואס איז געפאלן חתן־כלה פון ביידע צדדים,
אזוי אז די בערלינער דאמעס, וואס זענען געגאנגען אנקוקן די מתנות, האבן
זיך געריסן ביי די שלייערס פון גרויס התפעלות און געטראטן איינס דאס 
אןדערע איבער די קעפ ― איך גי מיר מיט מיין גאנג, ווי מען גייט אין 
אמעריקע, אז ס׳איז הימל און ערד און שוינדל, אדער; בלאף*, ווי מען רופט עס
דארטן. ניט דאס איז דער שלום וואס איך מיין. דער שלום וואס איך רעד פון
אים איז גאר אן אנדער מין שלום. דאס איז דער שלום, וואס אונדזער ישעיה
האט נביות געזאגט נאך מיט טויזנטער יארן צוריק ― און צו דעם שלום גייען
מיר, און צו דעם שלום זענען אנגעווענדעט איצט אלע מיינע געדאנקען, און
פון דעם שלום הענגען אפ אלע מיינע קאמבינאציעס, וואס איך דארף דורך
זיי איין מאל פאר אלע מאל געבויט ווערן, אויפקומען און ווערן א מאל א
שטיקל מענטש, ווי דו זאגסט, נאר א מענטש מיט א פארמעגן און מיט א נאמען
אסיירצה־השם מיט גאטס הילף! איי דו האסט קיין צייט ניט, דו וווילסט נעבעך
ס׳זאל זיין טאקע שוין און טאקע באלד? ווי זאגט די מאמע דיינע:;א מזומנער
גראשן איז טייערער״... בין איך ניט שולדיק, זוגתי היקרה, אז דו פארשטייסט מיך
ניט און נעמסט מיך צו קליין... די אייגענע ווערטער וואס איך שרייב דיר איצט
האב איך געהאט געזאגט מיינעם א גוטן פריינד, אן אלטן גוטן פריינד און אן
ארנטלעכן, אן איש אמת, אן פליגן. און בטבע א גוטער, א וייכער מענטש,
מ׳קאן זאגן ― א מענטש אן א גאלי.
  
באגעגנט ער מיך הייסט עס אנומלט אין ווארשע, אויף די נאלעווקעס איז
  
109:
    
דאס געווען, און שטעלט מיך אפ, צעקושט זיך מיט מיר פיין״שיין:;
שלוםעליכם, וואס מאכט א ייד מנחם־מענדל?* ― עליכם־שלום, וואס זאל מען מאכן,
זאג איך, וואס מאכט א ייד? ― אהין אהער, פאר וואס זעט מען מיך ניט, און
וי גייט עס, און וי געפעלט מיר עפעס זייער ווארשע ― און טאקע תוך כדי
דיבור נעמט ער מיך אן ביים קנעפל און הייבט מיר אן זאגן מוסר:
  
― סטייטש, זאגט ער, ווי קומט איר, מנחם־מענדל, צו פאליטיקע? וואס
זענט איר עפעס, א בטלן 1 איר זענט דאך עפעס, זאגט ער, א ייד א סוחר, אייער
ארט איז, זאגט ער, גאר אין יעהופעץ אויף דער בערזע, צווישן סוחרים, ניט
דא, צווישן בטלנים... עס פלאמט אונדז, זאגט ער, אלעמען דאס פנים פאר אייך
און עס טוט אונדז וויי, זאגט ער, דאס הארץ, צוקוקנדיק מיט וואס איר 
באשעפטיקט זיך און מיט וועמען איר גייט קאנקורירן, מישטיינס געזאגט, מיט מלמדים,
בטלנים, בית־מדרשניקעס, באנקקוועטשערס, חכמי־הלעזשאנקע, וואס פארמאגן
ניט אייער שיחת־חולין..
  
און נאך און נאך אזעלכע גוטע זיסע וווערטער האט ער אין מיר ארייינגע״
זעצט האלטנדיק מיך ביים קנעפל. איך האב אים געלאזט רעדן, אויסגעהערט
ביזן סוף. דערנאך, אז ער האט אויפגעהערט, מאך איך צו אים אזוי:
  
― שוין? איר האט שוין געענדיקט? מעג איך אפשר, זאג איך, רעדן
א ווארט? אויב אזוי, זאג איך, קומט איייך ראשית א דאנק פאר אייערע 
קופלימענטן, זאג איך, וואס איר הייבט מיך, זאג איך, אויף דרוקעס... עס קאן זיין, זאג
איך, איר האט רעכט, אז זיי זענען בטלנים און מלמדים און בית־מדרשניקעס
און באנקקוועטשערס, וואס פארמאגן ניט מיינע שיחת־חולין, און עס קאן זיין
זאג איך, דאס אייגענע וידער צוריק, אז די דאזיקע; חכמי־הלעזשאנקע״, וי
איר רופט זיי אן, זענען, זאג איך, דווקא גרויסע חכמים און דווקא גרויסע
פאליטיקער, וואס זייער מינדסט פינגערל איז גרעבער פון מיינע לענדן זאג
איך. אז בסך־הכל, זאג איך, קען איך זיי גאר ניט און ווייס ניט ווער זיי זענען
און וואס זיי זענען. והשנית, זאג איך, וואס אייך פלאמט, זאג איך, דאס פנים
פון מיין איצטיקער פרנסה, זאג איך, פארשטיי איך ניט. מיט וואס איז, זאג
איך, א שפעגעלאנט אדער א מעקלער אויף דער בערזע שענער פון א 
שפעגעלאנט אדער א מעקלער אין פאליטיקע?... אדרבה, זאג איך, א בערזיאנער גייט,
זאג איך, גאר מאכן א שפעגעלאציע, פארדינען אדער דערלייגן און ווייטער
גארניט! און א פאליטיקער וי איך, זאג איך, אחוץ וואס ער גייט פארדינען ‏
געלט, זאג איך, און אחוץ וואס ער האפט אז ער וועט זיך קונה־״שם זיין קאן
  
10
    
ער נאך, אז גאט וועט הייסן, גורם זיין א גרויסע טובה פאר אלע מענטשן און
ברענגען דעם געוווונטשענעם שלום אויף דער וועלט. וואס בין איך שולדיק,
זאג איך, אז אייערע חכמים זענען בהמות און מיינען אז פאליטיקע איז א לימוד,
א תורה, וואס מ׳באדארף זי לערנען לשמה, זאג איך, און הייבן ניט אן צו פאר״
שטיין, זאג איך, אז פאליטיקע איז א בערזע און אז מלחמות איז שפעגעלאציע
און אז מלוכות זענען שפעגעלאנטן און אז דיפלאמאטן זענען מעקלערס? גאט,
זאג איך, ווייס וואס ער טוט: איינעם שענקט ער מער ניט אז א גראבן פינגער,
דעם אנדערן א לאנגע צונג, און מיר האט ער, געלויבט איז דער נאמען זינער,
אריינגעגעבן א שטיקעלע כוח אין די זאכן וואס זענען שייך צו שפעגעלאציע, און
א שטיקל פארשטאנד, זאג איך, אויפגעבן און אוייסארבעטן א פלאן, מאכן קאמ״
בינאציעס, צונויפפירן א וואנט מיט א וואנט... אוודאי מעגן זיי, זאג איך, מיר
מקנא זיין, וי איך בין מקנא למשל ויטין, וואס האט אין זיך דעם סוחרישן
ברען מיט גוטע איינפאלן פון אן אמתן בערזיאנער, פון א געבוירענעם שפע״
געלאנט. הלוואי וואלט דאס געווען אן אמת, וואס מ׳זאגט, אז ער וועט אין גיכע
צייטן דערהויכט וערן. איך וואלט שוין דעמאלט, זאג איך, אויך דערהיכט
געווארן. איך האב, זאג איך, צו אים א באזונדערע קאמבינאציע, און צו אים
באדארף איך ניט האבן קיין שום מליץ־יושר. מיט אים קאן איך מיך שוין 
אויסטענהן אלין, זאג איך, אויך זייער גוט. ער איז געווען א מאל אין אדעס, 
פארשטייט ער, זאגט מען, געזונט יידיש, פאר נויט האט ער א ייב משלנו, מאטילדע
רופט מען זי... ס׳איז ניט קיין סוד, האמלער מעקלערס קענען זי... נאר סיי ווי
סיי, זאג איך, ווארט מיר נאר אויס א ביסל, אט לאז נאר קומען צו פארן, זאג איך,
איינער א מענטש, איך וויל נאך ניט פורש בשמו זיין, וואס איך קוק אויף אים
ארויס, ער דארף קומען פון אמעריקע, איך זאל האבן, זאג איך, מיט וווועמען די
הענט צו צעפירן, וועט שוין, זאג איך, זיין איין מאל גוט! ווארעם איך האב,
זאג איך, קאמבינאציעס אזעלכע, ניט נאר דווקא פארן טערק, זאג איך, און ניט
נאר פאר אלע איבעריקע פעלקער פון דער גאנצער וועלט, נאר, זאג איך, פאר
אונדז אליין טאקע, פאר יידן הייייסט עס, האב איך אזא: קאמבינאציע, וואס
אייערע חכמים, זאג איך, וווועלן צעלאפעט וערן און וועלן שוין ניט זאגן מער,
אז מנחם־מענדל גייט מיט עמעצן קאנקורירן.. גוט ― גוט אוועקגעגעבן אים!
אזוי אז ער האט מיר אפגעלאזט דאס קנעפל און געבליבן אן לשון, און מיר
זענען זיך צעגאנגען גוטע ברידער, וי געווען, דאס הייסט ער איז זיך געבליבן
ביי זיינעם, איך ביי מיינעם, ווארעם אז עס וועלן קומען פופצן גוטע פריינד
  
111
    
מיט גוטע ברידער, די שענסטע מענטשן פון ווארשע און פון דער גאנצער וועלט,
און כל מלכי מיזרח ומערב, וועלן זיי מיך דען קאנען איבערשפארן, אז איך גיי
ניט אויפן ריכטיקן וועג? זיי זענען דען אימשטאנד מיר צו דערווייזן אז ניט
איצט איז דער מאמענט וואס איך קאן נתגדל וערן? ביז וואנען איז דער שיעור
מנחם־מענדל זאל זיך ארומבלאנקען, ווי דו זאגסט, אויף דער וועלט, דינען אלע
עבודה־זרות, אנשפארן ווו די וועלט האט אן עק? ― געווען שוין אין אמעריקע
אויך, ― גענוג, ווייטער פון אמעריקע איז דאך שוין ניטא ― עק וועלט! ―
און מחמת איך האב קיין צייט ניט, איך לויף אויף דער פאסט, טאמער וועל איך
האבן פון דיר א בריוו, מאך איך דאס בקיצור. אסיירצה־השם אינעם אנדערן
בריוו וועל איך דיר ארויסשרייבן אלצדינג נאך מער באריכות. לעת־עתה
לאז גאט געבן מיט געזונט און מיט הצלחה. קוש די קינדער שיחיו און גריס
דער שוויגער שתחי, און דער גאנצער משפחה זאלסטו לאזן גריסן איטלעכן
באזונדער גאר פריינדלעך.
ממני בעלך מנ חם ־מעג דל
  
צעיקרישכחתי: איך האב געמיינט אז נאר אין יעהופעץ צווישן 
שפעגעלאנטן און מעקלערס אויף דער בערזע איז א מאדע זידלען זיך אדער קא 
מעס ידן מיט פעטש, צום סוף לאזט זיך אויס, אז די יעהופעצער שפעגעלאנטן
און מעקלערס דארפן זיך לערנען עדוקאציע בי די ווארשעווער שרייבערס און
ליטעראטן. און די ווארשעווער שרייבערס און ליטעראטן באדארפן הייצן די
הרובע ביי די לאדזשער שרייבערס און ליטעראטן אזוי לאנג שמייסט מען
דיינע כתרילעוועקער מארקוויייבער, וואס פארקויפן פוילע עפעלעך מיט קברות״
בארלעך, וי לאנג זיי פארמאגן אזוי פיל קללות און זידלערייען, אפילו א צענט
חלק! אש־להבה! קולות וברקים! דער גאנצער גיהנום! אלע טאג, אלע טאג,
גאר א מעשה אן אן עק!.. קום איך צו גיין צו כאסקל קאטיק און זאג אים;
?רב כאסקל, וואס איז דאס?,.* זאגט ער צו מיר:;ווארט אויס, רב מנחם־מענדל,
דאס איז נאך גארניט, סוועט נאך זיין פעטש אויך״.. נו, היינט זאג שוין דו
אליין, זוגתי היקרה, בין איך ניט גערעכט וואס איך זאג, אז די וועלט איז 
  
אומעטום איין וועלט?.
הנ״ל
  
112
    
שיינע־שיינדל פון כתרילעווקע צו איר מאן מנחס־מענדל
אין וואישע
  
6
  
לכבוד בעלי היקר החכם מופלג הנגיד המפורסם מוהר״ר מנחם מענדל נ״י!
  
ערשטנס קום איך דיר צו מעלדן, אז מיר זענען דא גאט צו דאנקען
אלע אין בעסטן געזונט, גיב גאט דאס נעמלעכע פון דיר צו הערן אויף ווייטער
ניט ערגער. און צווייטנס שרייב איך דיר, בעלי היקר, אז אויף אונדזער
כתרילעווקע האט זיך גאט גענומען גאר אויף אן אנדער אופן. מיר זענען נאך ניט
געקומען צו זיך פון שעיה־דודס מחותנס אומגליק מיט די שארעגראדסקיס,
האט אונדז גאט צוגעשיקט א נייעם. משה:נחמן כארטאוואי געדענקסטו נאך
מסתמא? איז ער היינט א שיינער קבצן די דירה האט ער שוין לאנג 
פארקויפט. חיה־פערל איז ביי אים געשטארבן. ער האט שוין חתונה געהאט נאך
א מאל, געבראכט צו פירן א כאלערע פון דער פרעמד, עפעס א שוחטקע אן
אלמנה. ווי זאגט די מאמע: ,מ׳קריגט ניט די מציאה אין דער היים, דארף מען
פארן נאך איר קיין בראד״.. דאס איינציקע שטיקל אנהאלט זיינס איז געווען
דער ברודער, בערל־אייזיק. ער איז געזעסן אין א דארף, בערל־אייזיק הייסט
עס, און האט געהאט פרנסה, פלעגט ער אים אונטערהאלטן, דעם ברודער, א
מאל מיט א זעקל מעל, א מאל מיט א זאק קארטאפליעס, און א מאל טאקע
מיט א מזומן קערבל אויך. נאר דאס אלץ איז געוען א מאל, אז בערליאיייזיק
האט געהאט א קלייטל און פלעגט פארדינען, פלעגט ער אפרייסן פארן ברודער
אויך. ווי זשע איז אבער דער דין, אז ער אלין, בערל־אייזיק הייסט עס, האט
היינט אויך מכות! אז פונעם קלייטל האבן אים גוייים אויסגעדונגען, און צו
פארדינען איז ניטא ביי וואס. און גלאט, ביז וואנען איז דער שיעור צו העללפן
א ברודער 1 ווי זאגט די מאמע:.א לעכעריקן זאק קאן מען ניט אנשטאפף. ‏
| איז דאכט זיך גענוג 1 וואס טוט גאט ― קומט אן דער אוקאז און מען ווארפט
אים ארויס פון דארף, בערל־איייזיקן הייסט עס, אין פיר און צוואנציק שעה. עפעס
א מין בהלה אויף זיי! און ווען ווארפט מען זי ארויס? אקוראט אין מיטן
ביינאכט, אין א פינצטערניש, א חשכות, א רעגן, א בלאטע, א טוואן, ווי זאגט
  
די מאמע: ,ס׳שטייט געשריבן, אז די יידן זענען ארויסגעגאנגען פון מצרים
  
113
   
 