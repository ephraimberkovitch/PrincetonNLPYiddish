
 
 אינעם פארלאג פונעם העברעישן אוניווערסיטעט אין ירושלים איז נאר וואס דערשינען א נייע מאנאגראפיע, וואס איז געווידמעט דער פראזע פונעם גרויסן יידישן שרייבער און דיכטער חיים גראדע (1910, ווילנע — 1982, ניו־יארק). דאס בוך הייסט ״הוויה ושברה: על־פי יצירתו בפרוזה של חיים גראדה״ (״דערפארונג און איר בראך: לויט חיים גראדעס פראזע־שאפונג״). איר מחברטע איז די ליטעראטור־פארשערין דאקטאר חנה שטערער. 
 מע מוז באזונדערס באצייכענען, אז דאס איז בעצם די ערשטע ערנסטע וויסנשאפטלעכע מאנאגראפיע וועגן דער שאפונג פון חיים גראדע, וועלכן אייניקע ליטעראטור־פארשער באטראכטן ווי דעם פערטן קלאסיקער פון דער יידישער ליטעראטור נאך מענדעלע מוכר־ספרימען, יצחק־לייבוש פרצן און שלום־עליכמען. 
 דער פאקט, וואס אנדערע ליטעראטור־פארשער האלטן פארן פערטן קלאסיקער פון דער יידישער ליטעראטור שלום אשן (1880, קוטנע, פוילן – 1957, לאנדאן), שאפט בשום־אופן ניט אפ די וויכטיקייט פון חיים גראדעס שאפונג פאר דער יידישער ליטעראטור־געשיכטע. אויף אזא אופן איז דאס דערשיינען פון חנה שטערערס מאנאגראפיע געווארן א ממשותדיקער בייטראג אין דער יידישער ליטעראטור־פארשונג. 
 
 וו. פיריאטינסקי 
 