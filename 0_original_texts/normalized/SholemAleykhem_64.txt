<body dir=״rtl״ style=׳font־family:״Times New Roman״,Ariel,FreeSerif;׳>
<h1>אין שטורעם: 1\. 5: די קליינע קאמונע</h1>
<h2>שלום עליכם</h2>
<h3>פון <a href=״https://www\. cs.uky\. edu/~raphael/yiddish/sholemAleykhem/contents\. html״>
www\. cs.uky\. edu/~raphael/yiddish/sholemAleykhem/contents\. html</a></h3>
<p>
</p><p></p><p>
יאשקא וואראנא האט געמוזט מודה זיין, אז אזא שווער שטיקל ארבעט, ווי די דאזיקע פארבארגענע „מאשא״ האט אים פארגעבן, האט
ער נאך נישט געהאט קיינמאל און אז ער וועט זי האבן צו געדענקען
ווייל ער וועט לעבן! א חשד האט ער געהאט אף א מיידל מיט קורצע
האר, וואס איז געגאנגען איינמאל פון א פארזאמלונג מיט א גאנצער
כאליאסטרע, שוין שפעט אין דער נאכט איז דאס געוועזן, זיך אפגעשטעלט אלע וויילע און דיסקוטירט (ס׳איז געווען אין יענע גליקלעכע
טעג, ווען דריי מענטשן האבן נאך געקאנט אין גאס ריידן פראנק און
פריי). אפגעזעגנט זיך מיט דער כאליאסטרע, האט דאס דאזיקע מיידל
גענומען א דראזשקע און געהייסן זיך פירן אף איינע פון די פינצטערע
געסלעך פון דער גרויסער שטאט פעטערבורג. זעלבסטפארשטענדלעך, אז
יאשא האט באלד אויך גענומען א דראזשקע און האט זיך אויך געהייסן
פירן אף דער זעלבער גאס, און אז דאס מיידל האט זיך אפגעשטעלט,
צעצאלט זיך, אראפגעקראכן, אנגעקלונגען און אריינגעגאנגען אין הויף
אריין, האט אונדזער אגענט אפגעווארט א וויילע, אנגעקלונגען צום
דווארניק, אריינגעגאנגען אין הויף אריין, באוויזן דעם דווארניק זיין
אגענט־צייכן און געהייסן זיך ווייזן די ביכער ווו עס ווערן אריינגעשריבן
אלע די, וואס וווינען אין הויף. יאשקא האט דורכגעבלעטערט אלע ביכער
עטלעכע מאל הין און צוריק און אפגעשטעלט זיך אפן נאמען מ ר י ם
ג י ט ל  ב א ש ע וו י ט ש... וווינט בא א ארשער מעשטשאנין משה
מאלקין...
</p><p></p><p>
― א??? מאלקין?... א קענטלעכער נאמען... בא אים וועל
איך שוין עפעס אויסגעפינען...
</p><p></p><p>
 קאפיטל ה.
</p><p></p><p>
 די קליינע קאמונע
</p><p></p><p>
 מאלקין איז געווען באקאנט דער פאליציי שוין פון לאנג ― דורך
זיין כלאפאטשען וועגן פראוואזשיטעלסטווא און דורך זיינע אפטע פראשעניעס מיט זיין דולן א קאפ. עס האט נישט געהאלפן קיין זאך, קיין
ארעסטירן, קיין ארויסשיקן מיטן עטאפ ― מאלקין האט זיך איינגעשפארט איינמאל פאר אלעמאל: ארשע איז פאר אים צו קליין, ער וויל
זיין א פעטערבורגער ― און ער האט אויסגעפירט. ער האט געבראכט
צו פירן פון ארשע אן „אטעסטאט״ פון א בעל־מלאכה (א שווואקסמא־כער) און האט זיך באזעצט אין פעטערבורג.
</p><p></p><p>
צוויי כחות האבן געארבעט פאר מאלקינען, ער זאל ווערן א פעטערבורגער תושב: איין כח האט אים געטריבן פון ארשע, ווייל אין
ארשע איז נישטא וואס צו טאן. דער אנדערער כח האט אים געצויגן
קיין פעטערבורג, ווייל אין פעטערבורג, האט ער געהערט, ווערן יידן רייך,
אומגעהייער רייך. פון דער מלחמה (דאס איז געווען אין דער מלחמה־צייט
מיט יאפאן). מאלקין האט אבער אביסל פארשפעטיקט. איבער דעם
כלאפאטשען וועגן פראוואזשיטעלסטווא און איבערן גיין מיטן עטאפ האט
ער דורכגעלאזט די סאמע בעסטע, די גאלדענע צייט, און איז אנגעקומען
קיין פעטערבורג דעמאלט, ווען מע האט שוין גאר אנגעהויבן שמועסן
וועגן שלום ― און אונדזער שווואקסמאכער האט זיך אומזיסט אויסגעבראכט, און ער וואלט געשטארבן פון הונגער, ווען זיין ווייב זאל אים
נישט קומען צו הילף מיט איר קאנען גוט קאכן פיש און באקן חלה. ער
האט געעפנט א וואלוועלע קיך מיט בעטלעך פאר נישט קיין רייכע לייט
און אויסגעהאנגען א צעטל ― און עס האט אים מצליח געווען: אין
גאר א קורצע צייט איז מען געווויער געווארן איש מפי איש, אז בא
מאלקינען עסט מען געשמאקע פיש מיט פרישע חלה אלע טאג, און נישט
טייער ― און מאלקינס קווארטיר, וואס איז געווען אונטערן סאמע הימל,
אפן אייבערשטן עטאזש, איז גיך געווארן באזעצט דורך שטענדיקע
קווארטיראנטן, יונגע מענטשן פון פארשיידענע פראפעסיעס, אדער, בעסער געזאגט, מענטשן אן פראפעסיעס, דאס, וואס מע רופט אן „אינטעליגענטע פראלעטאריערס״, אזעלכע מענטשן, וואס וואלטן א בעלן געווען
עפעס טאן, ארבעטן, הארעווען, אבי פארדינען זיך דאס שטיקל ברויט.
נישט צוליב געלט חלילה, נאר אום צו דערהאלטן די נשמה, בכדי מע
זאל קאנען פארזעצן די גרויסע ארבעט פון דער הייליקער אידעע, וועלכע
האט זיי אלע צונויפגעקליבן דא, אונטערן סאמע הימל, בא מאלקין דעם
שווואקסמאכער...
</p><p></p><p>
ואלה שמות ― אט זיינען די נעמען פון די קווארטיראנטן, וואס
בא מאלקינען אונטערן הימל.
</p><p></p><p>
  מ א י ר  פ ר י ד ע ל ― צוויי און צוואנציק יאר, א בונדיסט. גע־
</p><p></p><p>
לערנט אין דריי גימנאזיעס, נישט געענדיקט איינע אפילו, איבער מא־
</p><p></p><p>
טעמאטיק. ווייל מאטעמאטיק איז א בורזשואזנע חכמה. צעקריגט מיט
</p><p></p><p>
די עלטערן. אנטלאפן קיין פעטערבורג, זיך פארשריבן פאר א זעצער אין
</p><p></p><p>
דרוק, אריין אין אוניווערזיטעט. נידעריקע וווקס, שווארץ, געשטופלט,
</p><p></p><p>
א נידעריקע ראיה.
</p><p></p><p>
  ח יי ם   ב ר ו י ד א ― פיר און דרייסיק יאר. געווען א מלמד. אליין
</p><p></p><p>
זיך אויסגעלערנט שפראך. פיל געלעזן. א געפערלעכער אנטי־ציוניסט און
</p><p></p><p>
אנטי־נאציאנאליסט. לייענט שטילערהייט דעם „השלח״... פארשריבן
</p><p></p><p>
פאר א שניידער. פון וואס ער לעבט ווייס נאר גאט און ער... א הויכער,
</p><p></p><p>
א דינער, רעדט הייזעריק, דאכט זיך, א קאנדידאט אף טשאכאטקע, און
</p><p></p><p>
אפשר נישט...
</p><p></p><p>
  מ י ש א  ב ע ר ע ז נ י א ק (דער אמתער נאמען זיינער איז משה
</p><p></p><p>
פידלער) ― קרוב צו פערציק. אן אנטלאפענער פון סיביר. געענדיקט
</p><p></p><p>
צוויי פאקולטעטן. א זעלטענער גבור. אז ער רעדט, הודעט ער. שטארק
</p><p></p><p>
געזוכט פון פאליציי. לעבט פון דעם, וואס ער זינגט אלע זונטיק אין
</p><p></p><p>
„כאר״. שווער צו דערקענען אין אים א יידן. גרויס, באוואקסן, זעט
</p><p></p><p>
אויס ווי א דיאק. א ווילדער בעל כעסן.
</p><p></p><p>
  נ י ס ל  א וו ר ו ט י ס ― א יינגל פון ניינצן יאר. נישט געלערנט
</p><p></p><p>
אין ערגעץ. זעלטענע פעיקייטן. שרייבט שירים אין די בעסטע רוסישע
</p><p></p><p>
צייטונגען, חתמעט זיך „קאליברי״. א פייעריקער אנארכיסט. פארשריבן
</p><p></p><p>
א פארבער. ווייס ווי א מיידל, פוכקע בעקלעך.
</p><p></p><p>
  ע ט ק ע   וו יי ר א ך ― פיר און צוואנציק יאר. א ליטוויטשקע פון
</p><p></p><p>
באברויסק. פארשריבן פאריקמאכערן. געענדיקט גימנאזיע. שטודירט אף
</p><p></p><p>
דענטיסטן. לעבט פון קלעפן קאראבקעס. שווארץ, נאר חנעוודיק. אויגן
</p><p></p><p>
― פייער.
</p><p></p><p>
  ח ו ה  וו א ל ― איין און צוואנציק יאר. שטאמט פון גרויסן יחוס:
</p><p></p><p>
דער פאטער בארימט זיך, אז ער קומט ארויס פונעם יידישן־פוילישן קעניג
</p><p></p><p>
שאול וואל. אוועקגעווארפן א חתן א גביר. זיך אויסגעלערנט מאסאזש.
</p><p></p><p>
פארשריבן היטלמאכערן. א מסוכנע רעוואלוציאנערקע. נישט קיין שיינע.
</p><p></p><p>
 מ א ש א ב א ש ע וו י ט ש ― קענען מיר.
</p><p></p><p>
 אצינד וואלט מען נאך באדארפט פארשטעלן אייך מאלקינס דריי
עלטערע בנים. „בנים״, נישט „זין״ ― איז די משמעות, אז דאס זיינען
דריי הויכע געזונטע קלאפערס, מיט הויכע רגלים, מיט געזונטע ידים,
וואס קאנען גוט ארבעטן און גוט אכלען; זיי האבן אן אפעטיט, וואס
מיליאנערן מעגן זיי מקנא זיין. אף זיי קוקנדיק, עסט זיך גאר אנדערש.
א כפרה זיבעצן יום־טובדיקע סעודות מיט אכצן חופה־וועטשערעס, מיט
הונדערט ראוטן, דינערס און באנקעטן פון פילפאכע מיליאנערן, פאר איין
וועטשערע אינדערוואכן באם שווואקסמאכער דארטן אין דער הייך,
אונטערן סאמע הימל, בא דעם אינטעליגענט־פראלעטארישן געזינדל, ―
נישטא קיין צערעמאניעס! נישטא קיין אויבן־אן! מע זעצט זיך אוועק
און מע רעדט און מע עסט אלע אינאיינעם, מיינס און דיינס און שותפותדיק ― א מין קאמונע...
</p><p></p><p>
מיט דער צייט איז דא טאקע געווארן א שטיקל קאמונע ― א דאנק
דער נייער קווארטיראנטקע מאשא באשעוויטש. אז מאשא באשעוויטש
איז געקומען צום ערשטן מאל באשטעלן זיך דא קווארטיר און קעסט,
האט זי זיך פון דער ערשטער מינוט אן געפילט, אז זי איז אינדערהיים.
באקענט זיך מיט דער גאנצער קאמפאניע און מיט אלע פארשוינען באם
נאמען, האט מאשא אראפגעווארפן פון זיך דאס היטעלע מיטן מענטעלע,
פארקאטשעט די ארבל און אוועקגעשטעלט זיך העלפן דער פרוי מאלקין
וואשן דאס געפעס. מאלקין אליין האט זיך אפילו געפרוווט פראטעסטירן,
האט אים מאשא אפגעשניטן:
</p><p></p><p>
― עס איז נישט אייער עסק! קוים האב איך צייט, דארף איך אייך
העלפן; וועל א י ך קיין צייט נישט האבן, וועט איר מיר העלפן..
אט, למשל, האט זיך בא מיר צעריסן א שוך, איר זעט? זייט זיך מטריח,
הער מאלקין, נאט אייך מיין שוך און טראגט אים אריין צום שוסטער,
איך האב געזען דא אין הויף בא אייך א שוסטער; באדינגט זיך מיט
אים, וואס ער וועט וועלן פאר דער רעפעראציע, און זייט מוחל טאקע
אין איין וועגס באצאלט אים דארטן, ווארום איך בין היינט נישט בא
געלט...
</p><p></p><p>
שפעטער מיט עטלעכע מינוט האט מאשא דערהערט קוויטשען א
קינד פון הינטערן אויוון ארויס, האט זי זיך אנגערופן צו דער פרוי
מאלקין:
</p><p></p><p>
― דאס איז אייערס? אנו, ווייזט נאר אהער אייער וויינענדיק
באשעפענישל, וועלן מיר זען, וואס גייט דעם אפ?... ― און מאשא
האט גענומען דאס קינד צו זיך אף די הענט, אים א נאמען געגעבן
„פעמפעק״, געדרייט און געטרייסלט און געטאנצט מיט דעם, אזוי לאנג,
ביז דאס וויינענדיקע באשעפענישל אדער פעמפעק האט ארויסגעשטעלט
א רויט צינגל מיט זעקס נארוואס אויסגעשניטענע ציינדלעך און האט
זיך פארגאנגען פון געלעכטער.
</p><p></p><p>
― וואס זיצט איר, ווי די כלות, צונויפגעלייגט די הענט? ― האט
מאשא צעשריגן אף די צוויי קווארטיראנטקעס, די מיידלעך, וואס שטודירן איינע אף דענטיסטן, די צווייטע מאסאזש.
</p><p></p><p>
― וואס זאלן מיר טאן? ― פרעגן די מיידלעך מיט א געלעכטער.
</p><p></p><p>
― וואס זאלט איר טאן? ― ענטפערט זיי מאשא. ― כאפט אן
אויטאמאביל און פארט זיך דורך אביסל איבער „ניעווסקי״!... אט
ליגט א בעזעם, נעמט מען און מע פארקערט די שטוב.
</p><p></p><p>
עס פארשטייט זיך, אז דעם ערשטן אפדערנאכט, צו דער ערשטער
וועטשערע, האבן זיך אלע געוואלט אויספיינען פאר מאשא באשעוויטש.
איטלעכער מיט זיין פריידענקען און מיט זיין שיין ריידן, און מע האט
פארבונדן א דיסקוסיע איבער א פרינציפיעלע עקאנאמישע פראגע, און
עס האבן זיך א גאס געטאן ווערטער: „קארל מארקס... לאסאל...
פראלעטאריאט... קויטסקי.. קלאסנקאמף״...
</p><p></p><p>
― שאט, קינדערלעך! ― האט אויסגעשריען מאשא באשעוויטש
און האט זיך פארשטעלט די אויערן. ― ווילט איר פירן א דעבאטע נישט
ווי גענדז, נאר ווי מענטשן, דארפט איר דאס מאכן פארלאמענטאריש,
אויסוויילן א פרעזידענט, זיך מעלדן צום ווארט. היינטיקס מאל בין איך
אייער פרעזידענט... רעד בערעזניאק, איר האט דאס ווארט!...
</p><p></p><p>
און אט אזוי איז דאס במילא געווארן בא מאלקינען א קליינע
קאמונע, און איר פירערן איז געווען מאשא באשעוויטש.
</p><p></p><p>
 קאפיטל ו.
</p><p></p><p>
 געשאסן דעם פויגל און ניט געטראפן
</p><p>
עס איז נאך נישט געווען רעכט נאכט, עס זיינען נאך נישט אלע
גאסן געווען באלייכט, אז די קליינע קאמונע, וואס געפינט זיך הויך אונ־
</p>
</body>