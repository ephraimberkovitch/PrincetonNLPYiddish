

ניטא קיין אומעט אין הארצן 



 by באריס סאנדלער 
December 1, 2020December 25, 2020 Filed under:
לידער
ליטעראטור 


משה לעמסטער
ארום מיין געבוירן־טאג
היינט איז מיין געבוירן־טאגאיך וועל זיכער שיכור זיין\. פלייש און בראנפן איך פארמאגפאר מיינע גוטע פריינד.
כסדר זיך לחיים הערטא יום־טוב פארן הארץאון וויפל יאר היייאר איך ווערקיינעם ניט דאס ארט.
וואס עס גלוסט אייך טרינקט און עסטאיר וויסט דאך — כ׳בין ניט קארג\. איך נעם ארום די ליבע געסט,דערמאנונגען א בארג.
כוסות בראנפן, כוסות ווייןא טרער אין כוס זיך גיסט\. איך וויין נאך יענע מיינע פריינד,וואס זיי אין הימל איצט.
היינט איז מיין געבוירן־טאגפאר מיר א שימחה פארט\. איך וועל אים מערקן, העלף מיר גאט! ביז הונדערט צוואנציק יאר.
ניטא קיין אומעט אין הארצן
די ווייסע קליידער אויף די ביימערהאט אנגעטאן דער פרילינג, ווי פרי׳ר,נאר מיר הערט זיך, נאר מיר הערט זיך:— ניט פאר דיר, ניט פאר דיר…
אין פארנאכטיקן סאד די פייגלזייערע לידער זינגען, ווי פרי׳ר,נאר מיר הערט זיך, נאר מיר הערט זיך:— ניט פאר דיר, ניט פאר דיר…
עס פאלן אין פעלד אויף די גראזןפונעם הימל די שטערן, ווי פרי׳ר,נאר מיר הערט זיך, נאר מיר הערט זיך:— ניט פאר דיר, ניט פאר דיר…
ניטא דאך אין הארצן קיין אומעט,אזוי אויף דער ערד זיך פירט…מיך פרייט, וואס א מאל אין מיין לעבןאיז געווען שוין דאס אלץ פאר מיר…
ליבע־דערקלערונג
כ׳וועל שוין קיין מאל זיך ניט דערקלערןאין גארטן וואס בליט,פאר א מיידל אונטער די שטערן:— איך האב דיך ליב!
כ׳וועל שוין קיין מאל, קיין מאל ניט הערןאין אן אינדערפריפון א מיידל די ווערטער פערל:— איך האב דיך ליב!
נאר אין מיין הארצן, ווו ליבע ערגעץהאט א מאל געבריט —ווי פיר קוילן שטיל זיך לעשן:— איך האב דיך ליב!
עס פאלט ניט אויס קיין נס
עס וויל זיך אין נסים גלייבןאיך בין דאך פארט א מענטש\. דריי זיך, און דריי זיך, דריידלצוריק מיין געליבטע ברענג.
צי מיר זיך אויף אייביק צעשיידן? —פון די הימלען קומען ניט געסט\. עס דרייט און דרייט זיך דאס דריידלנאר עס פאלט אלץ ניט אויס קיין נס…
דאס מיידל, וואס האט מיך ליב געהאט
איך בענק נאכן אמאליקן שטעטל,נאך דער שטוב, ווו מע האט מיך געווארט,נאך דער מאמען מיינער געטרייער,נאכן מיידל, וואס האט מיך ליב געהאט.
איך בענק נאך דער יוגנט גרינער,ווו איך בין א וווילער יאט,נאך דער מאמען מיינער געטרייער,נאכן מיידל, וואס האט מיך ליב געהאט.
היינט פרעג איך שטיל ביי די הימלען:— גאטעניו, וואס וואלט דיר געשאט,ווען עס לעבט נאך מיין מאמע געטרייע,און דאס מיידל, וואס האט מיך ליב געהאט?..

Share this:TwitterFacebookPrintLike this:Like Loading...

Related
 


Tagged: fasadliteraturepoetryYiddish 
Post navigation


Previous Post
אין דער צייט פון קאראנא־ווירוס (טאגבוך, 4) 

Next Post
די יידישע אקטריסע שורה גרינהויז־טורקאוו 



