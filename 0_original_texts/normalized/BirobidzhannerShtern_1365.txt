
 די מערהייט מענטשן, אויב מע וועט זיי בעטן איבערצורעכענען די גרעסטע פיזיקערס פון דער וועלט, וועלן געוויס צום אלעם ערשטן אנרופן דעם נאמען פון אלבערט איינשטיין. דאכט זיך, אז זיין וויסנשאפטלעכע ירושה איז גענוי אויסגעפארשט און אז אין זיין ביאגראפיע זיינען ניטא קיין סודות. אבער דאס איז גלאט נישט אזוי 
 ״אן א ברעקל טאלאנט״ 
 דער קינפטיקער געלערנטער איז געבוירן געווארן אין 9781. פון קינדווייז אן האט מען אים געלערנט שפילן אויף א פידל. א קינד איז אלבערט געווען א מאדנע. ער איז געווען נערוועז, האט ליב געהאט איינזאמקייט און געקאנט זיך צעוויינען ווען מע דארף יא און ווען מע דארף ניט. אין דער שול האט מען אים געהאלטן פאר א טיפש. דער לערער פון פיזיק האט אפילו איין מאל געזאגט: ״ס׳וועט פון אים קיין לייט ניט זיין!״ 
 און טאקע יא, ביי זיין ערשטן פרווו אריינצוטרעטן אינעם ״פאליטעכניקום״ (ציריך) האט איינשטיין זיך דורכגעוואלגערט אויפן עקזאמען. נאר זיין צווייטער פרווו איז געווען א דערפאלגרייכער. 
 בעת לערנען זיך האט איינשטיין זיך באקענט מיט א סטודענטקע מילעווא מאריטש, וועלכע האט געשטאמט פון סערביע. מילעווא איז געווען שלאף אויף געלענק־טובערקולאז און האט שטארק געהונקען. אבער דאס מיידל איז געווען זייער קלוג און האט געהאט די גרויסע פעיקייטן אין מאטעמאטיק. אלבערט און מילעווא האבן חתונה געהאט, כאטש איינשטיינס עלטערן זיינען נישט געווען אנציקט פון אזא ״מינדערווערטיקער״ שנור. 
 אין דעם זעלבן יאר איז ביי אלבערט און מילעווא געבוירן געווארן א טאכטער. צום באדויערן, האט זי געהאט דאון־סינדראם און איז געשטארבן אין אנדערהאלבן יאר ארום פון סקארלאטין. 
 אין 5091 יאר האט איינשטיין באקומען א שטעלע פונעם עקספערט פון דער פאטענט־ביורא אין ציריך. אבער אן ארבעטסלוין פונעם יונגער־מאן איז געווען א נישטיקער און דאס פארפאלק האט געלעבט אין אויסערסט שטארקער נויט. איבער דער שלעכטער נערונג האבן ביי אלבערט זיך אנטוויקלט די כראנישע שלאפקייטן פון לעבער און מאגן. זייער הייראט איז סוף־כל-סוף זיך צעפאלן, אבער מע זאגט, אז גראד מילעווא האט געהאלפן דעם מאן פאנאנדערצוארבעטן דעם מאטעמאטישן באזיס פון דער רעלאטיוויטעט־טעאריע. אבער קיין ערנסטע באשטעטיקונגען פון אזא ווערסיע זיינען ניטא. חוץ אפשר דאס, וואס איינשטיין האט זיך געטיילט מיט זיין נאבעל פריז מיטן געוועזענעם ווייב. 
 דער וועג צו אנערקענונג 
 איינשטיין האט פארמולירט זיין רעלאטיוויטעט־טעאריע אין 6191 יאר. אבער ווייניק ווער האט פארשטאנען איר תוך. ווען עפעס א פרוי האט געבעטן דעם געלערנטן צו דערקלערן, וואס איז אזוינס, האט איינשטיין איר געענטפערט אין א פארדראס: 
— שטעלט זיך פאר, אז צען מענטשן דערקלערן אייך עפעס. איז עס פיל אדער ווייניק? 
— פיל, — האט געענטפערט די פרוי. 
— און איצט שטעל זיך פאר, אז נאר צען מענטשן אין דער גארער וועלט פארשטיין מיין טעאריע. 
אפילו די וויסנשאפטלעכע געזעלשאפטלעכקייט האט ניט באלד אויפגענומען איינשטיינס אנטדעקונגען. נאר שפעטער האט מען זיי אפגעשאצט ווי געהעריק. דער געלערנטער האט צוגעגעבן צו די דריי עקזיסטירנדיקע אויסמעסטונגען די פערטע — די צייט, האט באגרינדעט די רעלאטיווקייט פון רוים און צייט, האט אריינגעפירט א באגריף ״דער אויסגעקרימטער רוים״. 
 אן אמתע אנערקענונג איז צו אים געקומען אין 9191 יאר, ווען די אסטראנאמישע אכטגעבונגען האבן באשטעטיקט איינשטיינס אויספיר, אז די שווערקראפט נייגט אפ די שיין און דאס ברענגט צום אויסקרימען דעם רוים. נאך דעם האט מען אנגעהויבן אנרופן איינשטיינען ״א זשעני״. 
 נאך די נאציס זיינען געקומען צו דער מאכט אין דייטשלאנד, איז איינשטיין געווען געצווונגען עמיגרירן. מארץ חודש 3391 איז ער ווי א סימן פון פראטעסט ארויסגעגאנגען פונעם באשטאנד פון וויסנשאפט־אקאדעמיע פון פרייסן און איז אוועקגעפארן קיין בעלגיע. אין אקטאבער איז ער אוועקגעפארן קיין פשא, ווו ער האט פארקויפט דער ביבליאטעק פון קאנגרעס אלע זיינע ביכער פאר זעקס מיליאן דאלאר\. דאס האט אים געמאכט רייך און וועלט בארימט. 
 דער געלערנטער האט געלייענט לעקציעס, באקומען פילצאליקע טיטלען און פארשלאגן. ער האט געהאט א שם אין דער אריסטאקראטישער געזעלשאפט, אבער ווייניק ווער האט געקאנט באשרייבן כאטש אין אלגעמיינע שטריכן זיין רעלאטיוויטעט־טעאריע. א מאל האט איינשטיין זיך באגעגנט מיט טשארלי טשאפלינען. דער אקטיאר האט געזאגט: ״זיי זיינען אנציקט פון מיר, ווייל איך מאך די פארשטענדלעכע זאכן. זיי זיינען אנציקט פון אייך, ווייל איר מאכט די אומפארשטענדלעכע זאכןר״. 
 אן עקספערימענט אין פילאדעלפיע 
 מיטן נאמען פון איינשטיין, וועלכער האט א געוויסע צייט געדינט אין ים־מיניסטעריום פון פשא, פארבינדט מען אן עקספערימענט, וואס מע האט אים דורכגעפירט אין 3491 יאר אויף איינער א מיליטער־באזע אין פילאדעלפיע. אויפן עסמינעץ ״עלדרידזש״ האט מען אוועקגעשטעלט א ספעציעלע אפאראטור, וואס האט געקאנט ענדערן די גרייס און ווענדונג פון עלעקטראמאגנעטישע פעלדער. ווען מע האט זיי איינגעשלאסן, איז עסמינעץ פארשווונדן פון די ראדאר־עקראנען. 
 שפעטער זיינען אומגעגאנגען קלאנגען, אז די שיף האט זיך איבערגערוקט אין אן אנדער אויסמעסטונג. אייניקע עקיפאזש־מיטגלידער זיינען יאקאבי אן שפורן פארפאלן געווארן, די אנדערע זיינען געשטארבן פון אומבאוווסטע סיבות, און מיט די דריטע האבן אנגעהויבן פארקומען פארשיידענע פאראנארמאלע דערשיינונגען. די געלע פרעסע האט אזוי פיל געשריבן וועגן דעם געפאל, אז ס׳איז שווער צו זאגן, ווו איז דער אמת און ווו איז אויסטראכטעניש. יעדנפאלס, די מאכטן האבן געגעבן אן אפיציעלע הכחשה צו אלע ״פאראנארמאלע״ קלאנגען. אבער ווער וועט אנטפלעקן א מיליטערישער סוד! 
 א משוגענער און זיין פעלד־טעאריע 
 אויף דער עלטער איז איינשטיין געבליבן כמעט איינער אליין. אלע זיינע קרובים אדער זיינען געשטארבן, אדער האבן געוווינט ווייט פון אים. די איינציקע פארבינדונג מיט דער וועלט איז געווארן זיין סעקרעטארשע עלען דוקאס. 
 דער געלערנטער האט געליטן פון שלאפלאזיקייט, ניט געוואלט וואשן זיך, צוקעמען זיך, האט אומציכטיק זיך געקליידט… מע האט אנגעהויבן האלטן אים פאר א מעשוגענעם. 
 פאר עטלעכע יארן פארן טויט האט מען פארגעלייגט איינשטיינען צו ווערן א פרעזידענט פון נאר וואס געשאפענער מדינה ישראל. ער האט, אוודאי, זיך אפגעזאגט. דעם 81 אפריל 5591 יאר איז דער גרויסער פיזיקער געשטארבן. 
 מע זאגט, אז אין די לעצטע יארן לעבן האט איינשטיין געארבעט איבער א טעאריע פון איינזאמען פעלד, וואס האט געקאנט פולשטענדיק ענדערן אונדזער פארשטאנד פון רוים און צייט. אבער פאר זיין טויט האט איינשטיין פארברענט אלע זיינע נאטיצן לויט אט דער טעמע. דער גרויסער געלערנטער האט, מעגלעך, גערעכנט, אז די מענטשהייט איז נאך ניט גרייט צו אזעלכע אנטדעקונגען. 
 