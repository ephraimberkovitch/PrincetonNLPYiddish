 
 לכבוד יום־טוב: המן און מרדכי 
 שלום עליכם 
 פון  
www\. cs.uky\. edu/~raphael/yiddish/sholemAleykhem/contents\. html  
 
    
 אן אמתע מעשה לכבוד פורים
    
 איטלעכער ייד האט זיך זיין פריץ. איטלעכער פריץ האט זיך זיין יידן.
    
 (א שפריכווארט)
    
 אסתר־תענית נאך האלבן טאג האט זיך אין איינער פון די יידישע
שטעט פון אונדזער אלטער היים בא א יידישן האטעל אפגעשטעלט א
דיליזשאנס און ס׳איז ארויסגעשפרונגען פון דארטן א פארשוין מיט א
שפיצעכיק קאפעלושל אפן קאפ, א דרייעקעכיקס, ווי א המן־טאש. אויסגעזען האט דער פארשוין ווי א רייכער מאגנאט מיט זייער א בייזן, א
שטרענגן קוק. באלד נאך אים איז ארויסגעקראכן א ייד מיט א לאנגער
קאפאטע, מיט א ברייטן טלית־קטן, מיט א פליסענעם קארטוז; א בארד א
קלאטשקעוואטע, א ביסל א גרוילעכע, טיפע קנייטשן אפן ברייטן שטערן,
און אף די ליפן א מאדנע שמייכל פון א פילאזאף. געשלעפט האט ער
מיט זיך א גאנץ גרויסן זאק און געגאנגען מאדנע, מיט ברייטע טריט,
און ניט אראפגעלאזט קיין אויג פונעם בייזן פארשוין.
    
― האט איר עפעס א רעכטן חדר פאר מיין פריץ? ― אזוי האט
זיך דער ייד אנגעפרעגט באם משרת פונעם האטעל, א יונג מיט ביינער,
מיט א קויטיק העמד און מיט א געלן שניפס, וואס אמאל איז ער געווען,
דער שניפס הייסט דאס, אנטיק שבאנטיקן, נאר פון א צייט, אז ער האט
אנגעווארן דעם גלאנץ מיט דער פארמע און האט באקומען א פנים פון א
פלעכטל פון א פורים־קוילעטש, באשאטן פון אויבן מיט מאן.
    
מיט גרויס פאראד האט זיי דער משרת באגעגנט, אראפגענומען דאס
היטל מיט א קנאק און אריינגעפירט זיי אין האטעל, זיי אויפגעעפנט דאס
גרעסטע, דאס בעסטע, דאס שענסטע צימער, נומער 1, א חדר, וואס באשטייט פון צוויי חדרים; דאס הייסט, פון א חדר מיט א פעדערשט חדרל,
אף אויסצוטאן די קאלאשן און אויפצוהענגען די מלבושים ― און דאס
איז געווען פאר אונדזערע פארשוינען ווי געווונטשן: אינעם גרויסן חדר
האט זיך באזעצט, געוויינלעך, דער פריץ, און אינעם פעדערשטן חדרל ―
דער ייד.
    
אוועקגעלייגט דעם זאק אין א ווינקל, האט דער ייד געשאפן, מע זאל
געבן דעם פריץ א סאמאוואר, און א פרעג געטאן:
    
― פאראן עפעס בא אייך וואס צו פארבייסן?
    
― נאך א מין פארבייסן! ס׳איז דאך עפעס היינט אף דער נאכט
פורים בא אונדז אין שטאט. פאראן המן־טאשן פרישע מיט מאן, און
פלעדלעך, און קישעלעך, און מאנדלעך, און גלאט פורים־גרעט מיט שאר
ירקות. הע!
    
אזוי האט געזאגט דער משרת מיט א ביסל א גראבלעך שמייכעלע,
באוויזן בשעת־מעשה, אז ער האט געזונטע געלע ציין. דערפאר האט ער
אבער באקומען פונעם יידן זייער א פריינטלעכן פאטש אין פלייצע מיט
א שיינעם יישר־כוח, און איז אוועקגעגאנגען מאכן א סאמאוואר און
ברענגען די אלע גוטע זאכן, וואס ער האט דא אויסגערעכנט. און דער
ייד האט זיך דערווייל געמאכט גאנץ באקוועם, דאס הייסט, ער האט
אויסגעטאן דאס פליסענע היטל און געבליבן זיצן אין א יארמעלקע,
פארקאטשעט די ארבל ביז די עלנבויגנס און האט זיך באזעצט אף א
בענקעלע בא דער טיר פונעם פריץ. און בכדי די צייט זאל נישט
אוועקגיין אומזיסט, האט ער אויפגעבונדן דעם זאק, ארויסגענומען פון
דארטן עפעס א ספרל און האט זיך פארטיפט, דאס הייסט, דעם קאפ
האט ער איינגעבויגן, איין אויג האט ער צוגעמאכט, געקייט א שפיץ
בארד און אליין זיך בשעת מעשה צוגעשאקלט מיטן גאנצן גוף. דאס
אלצדינג אינאיינעם האט אויסגעוויזן בא דער וועלט אביסל פריקרע;
ממה נפשך ― איז דער ייד דעם פריצס א ייד, היינט וואס זיצט ער
איבער א ספר? אלא וואס דען? ער איז א ווילד־פרעמדער? וואס זשע
איז ער געקומען מיטן פריץ? און גלאט וואס טוט ער הי גראד היינט צו
אסתר־תענית?
    
אזוי האבן זיך געשלייפט די מוחות די בעל־הביתטע פונעם האטעל,
די אורחים און סתם יידן פון דער גאס, וואס האבן אהער אן אריינטריט.
און בתוך כך האט דער משרת געבראכט צו טראגן דעם סאמאוואר מיט
א גאנצן בעקן פורים־גרעט, און פארבייגייענדיק האט ער דערווייל א
פרעג געטאן באם יידן, פון וואנען איז דער אדון?
    
― דו דארפסט עס טאקע נייטיק וויסן? ― מאכט צו אים דער ייד
און נעמט זיך צוריק צום ספר.
    
― מיך ארט נישט, אז איך וועל נישט וויסן, ― מאכט צו אים דער
משרת ― נאר די בעל־הביתטע מיינע האט מיר אנגעזאגט, למען השם,
איך זאל בא אייך פרעגן, פון וואנען איז דער אדון?
    
― וועסטו זאגן דער בעל־הביתטע דיינער, אז פון פרס ומדי.
    
― פון וואסער שטאט?
    
― פון שושן הבירה.
    
― וואס הייסט דאס שושן הבירה?
    
― זאג דיין בעל־הביתטע, זי זאל שיקן א קליגערן פון דיר.
    
דער משרת שטייט א וויילע מיט אפענע קעלבער־אויגן, קראצט זיך
אונטערן קאלנער און גייט אוועק, און אין עטלעכע מינוט ארום קומט־צו די בעל־הביתטע אליין, א יידענע א שווערע, וואס פון איר וואלט געקאנט זיין צוויי און אפשר דריי יידענעס. און מחמת אלצדינג, וואס דא
ווערט בא אונדז באשריבן ווייטער, קומט פאר אינעם פאדערשטן חדרל
אין געשפרעכן, אלע מאל מיט אנדערע פארשוינען, לכן טיילן מיר דאס
איין אין עטלעכע בילדער און הייבן אן אזוי:
    
 סצענע 1.
    
ד י  ב ע ל ־ ה ב י ת ט ע  (א וויש די נאז ארויף). גוט מארגן!
איך האב אייך צוגעשיקט אט דא מיין משרת, איז ער אבער א גרויסע
בהמה.
    
ד ע ר  א ו ר ח: ער איז א בהמה? גיט אים קייען שטרוי.
    
ד י  ב ע ל ־ ה ב י ת ט ע: נישט דאס! ער פארשטייט ניט וואס
מע רעדט צו אים. איך האב געוואלט וויסן, ווער איז דער פריץ און פון
וואנען?
ד ע ר  א ו ר ח: (קוקט אריין אין ספר אריין) פון וואנען מיין
פריץ איז? פון שושן־הבירה.
    
ד י  ב ע ל ־ ה ב י ת ט ע: ווו איז דאס? אין וואסער גובערניע?
    
ד ע ר  א ו ר ח: (נעמט נישט צו די אויגן פונעם ספר) אין פרס
ומדי.
    
ד י  ב ע ל ־ ה ב י ת ט ע: (טראכט א ביסל) וואס איז ער?
א גראף?
    
ד ע ר  א ו ר ח: אביסל גרעסער פון א גראף.
    
ד י  ב ע ל ־ ה ב י ת ט ע: א קניאז?
    
ד ע ר  א ו ר ח: א ביסל גרעסער פון א קניאז אויך.
    
ד י  ב ע ל ־ ה ב י ת ט ע: א גענעראל?
    
ד ע ר  א ו ר ח: א שני למלך.
    
ד י  ב ע ל ־ ה ב י ת ט ע: א וואס?
    
ד ע ר  א ו ר ח: א שני למלך באם קעניג אחשורוש.
    
ד י  ב ע ל ־ ה ב י ת ט ע: (טראכט א ביסל) וואס טוט ער הי?
ער מאכט עפעס געשעפטן?
    
ד ע ר  א ו ר ח: געוויס מאכט ער געשעפטן.
    
ד י  ב ע ל ־ ה ב י ת ט ע: וואס קויפט ער? ― אימעניעס?
וועלדער? צי גלאט אזוי ער לייט געלט?
    
ד ע ר  א ו ר ח: ער קאן קויפן און פארקויפן, און לייען געלט,
און וואס איר ווילט.
    
ד י  ב ע ל ־ ה ב י ת ט ע: פון וואנען־זשע זייט איר? טאקע אויך
פון דארטן?
    
ד ע ר  א ו ר ח: טאקע אויך פון דארטן.
    
די בעל־הביתטע גייט אוועק און קנייטשט מיט די פלייצעס.
    
„א מאדנער אורח!״ ― טראכט זי זיך. ― „מע באדארף זיך באקענען מיטן פריץ אליין... נאר ווי אזוי? אז דער ייד זיצט, ווי א הונט,
בא דער טיר און לאזט ניט צו!״ אף איר גליק טראגט־אן גאט א מעקלער,
וואס האט געזען צופארן א דיליזשאנס, איז ער געקומען אויסטאפן, ווער
איז דער פריץ און וואס דארף ער האבן? אין קורצע ווערטער גיט אים
    
170  ש ל ו ם  ע ל י כ ם
  
די בעל־הביתטע איבער, וואס זי האט געהערט פונעם אורח, אז ס׳איז א
רייכער פריץ, וואס מאכט געשעפטן, און זי נעמט־אויס מיט אים א תנאי,
אז טאמער וועט מען עפעס מאכן, זאל זיין אף דער האלב. און דער
מעקלער מאכט דריי שפאן און איז שוין ביים אורח אין פעדערשטן חדרל,
און דא קומט פאר די ―
    
 סצענע 2.
    
ד ע ר  מ ע ק ל ע ר: (ציט־אויס דעם אורח א גראבע, א באוואקסענע האנט) שלום־עליכם! איך האב געהערט, אז איר זייט דא מיט
אייער פריץ, געקומען אהער עפעס מאכן געשעפטלעך. איך בין א ייד א
סרסור, א מעקלער, פון געלט הייסט דאס. בא אונדז אין שטאט פארנעמען זיך כמעט אלע יידן איבערהויפט מיט געלט... ניטא בא אונדז קיין
אנדערע געשעפטן, פארשטייט איר, א חוץ געלט. איטלעכער ייד איז הי
אדער א קרעמער, אדער א בעל־הלוואה... בכלל, ווער איז דער פריץ
אייערער? פון וואנען? וואס האט ער? און וואס דארף ער?
    
ד ע ר  א ו ר ח :  איך ווייס נישט, צי איר וועט אים קענען.
ער איז פון ווייט: פון פרס ומדי.
    
ד ע ר  מ ע ק ל ע ר: פון פרס ומדי? פון וואסער שטאט?
    
ד ע ר  א ו ר ח: פון שושן הבירה.
    
ד ע ר  מ ע ק ל ע ר: פון שושן הבירה? ווי אזוי איז דער נאמען
זיינער?
    
ד ע ר  א ו ר ח: זיין נאמען איז המן.
    
ד ע ר  מ ע ק ל ע ר: (טרעט אפ צוריק) המן? ווא־ווא־וואסער
המן?
    
ד ע ר  א ו ר ח :  המן, דער רעכטער, דער אמתער המן. המן בן
המדתא...
    
ד ע ר  מ ע ק ל ע ר: נו, און ווער זייט איר?
    
ד ע ר  א ו ר ח: און איך בין זיין ייד... מרדכי.
    
ד ע ר  מ ע ק ל ע ר: מ־מרדכי? דער וואס היינט... אין דער
מגילה?...
    
  ד ע ר  א ו ר ח: (שטייט־אויף פונעם בענקל, גלייך אים אין פנים
אריין) יא! יא! יא! מרדכי, דער זון פון יאיר, דער זון פון שמעי, דער
זון פון קיש! דעם „קיש״, שרייט אים אויס דער אורח גלייך אין אויער
אריין).
    
ד ע ר  מ ע ק ל ע ר: (ווערט רויט פאר כעס) אפנים, איר האט
ניט פון וועמען חוזק צו מאכן?!
    
און דער מעקלער לויפט ארויס אין גרויס גרימצארן, און עס באווייזט זיך א פרישער פארשוין, א יונגערמאנטשיק מיט א געראזירט
בערדל, מיט שיינע צוויי וואנצעס, פארדרייט גאנץ פיין ארויף, מיט א שיין
קייטל אפן זשילעט, וואס סע קאן זיין, ס׳איז א גילדנס, און סע קאן זיין,
אז ניין. אליין איז ער אן אגענט פון זינגערס ניי־מאשינעס. נאר פון צייט
צו צייט, אז עס מאכט זיך עפעס א נייס אין שטעטל, שרייבט ער אריין
אין א צייטונג און שרייבט זיך אונטער „דאס געראזירטע בערדל״.
    
 סצענע 3.
    
ד א ס  ג ע ר א ז י ר ט ע  ב ע ר ד ל: גוט מארגן! דא, האב
איך געזען, איז צוגעפארן א פריץ מיט א יידן. איך האב געוואלט, אויב
ס׳איז מעגלעך, האבן מיט אים א אינטערוויו.
    
ד ע ר  א ו ר ח: וואס הייסט דאס אן אינטערוויו?
    
ד א ס  ג ע ר א ז י ר ט ע  ב ע ר ד ל: דאס הייסט, איך וויל
זיך מיט אים דורכשמועסן.
    
ד ע ר  א ו ר ח: גלאט אזוי?
    
ד א ס  ג ע ר א ז י ר ט ע  ב ע ר ד ל: גלאט אזוי.
    
ד ע ר  א ו ר ח: הייסט דאך עס דברים בטלים. ווער זייט איר?
    
ד א ס  ג ע ר א ז י ר ט ע  ב ע ר ד ל: איך בין א האלבער
אגענט פון מאשינעס. נאר העכער האלב בין איך א שרייבער, א קארעספאנדענט פון א יידישער צייטונג. קאן איך זען אייער פריץ?
    
ד ע ר  א ו ר ח: ניין, איר קאנט אים נישט זען.
    
ד א ס  ג ע ר א ז י ר ט ע  ב ע ר ד ל: פאר וואס?
    
ד ע ר  א ו ר ח: דערפאר, ווייל ער איז צו א גרויסער פריץ.
    
 ד א ס  ג ע ר א ז י ר ט ע  ב ע ר ד ל: ווער איז ער? פון וואנען? און ווי אזוי הייסט ער?
    
ד ע ר  א ו ר ח: ער איז א מאגנאט. פון שושן הבירה. און זיין
נאמען איז ― המן. איז אייך באקאנט דער נאמען?
    
ד א ס  ג ע ר א ז י ר ט ע  ב ע ר ד ל: דער נאמען איז מיר
קענטלעך... נאר די שטאט האב איך קיינמאל נישט געהערט. ווייט
איז עס?
    
ד ע ר  א ו ר ח: אין פרס ומדי... פון הודו ביז כוש... געהערט
אמאל?
    
ד א ס  ג ע ר א ז י ר ט ע  ב ע ר ד ל: (דרייט די וואנצעס)
קיינמאל נישט! (נעמט־ארויס א נאטיץ־ביכל מיט א בליישטיפט, גרייט
צו פארשרייבן) ווי אזוי, זאגט איר, איז דער נאמען?
    
ד ע ר  א ו ר ח: המן.
    
ד א ס  ג ע ר א ז י ר ט ע  ב ע ר ד ל: דער זעלבער נאמען,
וואס מע עסט נאך אים המן־טאשן? היינט, דאכט זיך?
    
ד ע ר  א ו ר ח: אט, אט, אט! נו, און דעם נאמען מרדכי האט
איר געהערט אמאל?
    
ד א ס  ג ע ר א ז י ר ט ע  ב ע ר ד ל: יא, עפעס דארט אינאיינעם מיט יענעם המנען האב איך געהערט לייענען דארטן... (נעמט זיך
צום נאטיץ־ביכל).
    
ד ע ר  א ו ר ח: זאלט איר וויסן זיין, אז דער פריץ מיינער ―
דאס איז ער אליין טאקע, אט יענער המן פון שושן הבירה...
    
ד א ס  ג ע ר א ז י ר ט ע  ב ע ר ד ל : (קווענקלט זיך, ווייס ניט
וואס ער זאל שרייבן) ווא־וואס הייסט? איך פארשטיי ניט! ער לעבט
נאך, יענער המן? דאכט מיר, ער איז שוין לאנג געשטארבן?...
    
ד ע ר  א ו ר ח: און איך בין דאס זיין ייד ― מרדכי היהודי
היושב בשער המלך... (די לעצטע ווערטער זינגט ער מיטן ניגון פון דער
מגילה).
    
קיינמאל אף זיין לעבן האט אונדזער אגענט אזוי שטארק ניט
פארדראסן, ווי אצינד, וואס ער איז ניט באקענט מיט די קליינע
אותיות; אין דער דאזיקער מינוט האט ער שטארק חרטה געהאט דערויף,
וואס ער האט יינגלווייז נישט געוואלט אריינקוקן אין קיין יידישן ספר. די
גאנצע באד האט ער ארויפגעלייגט אף זיין טאטן. שולדיק איז אינגאנצן
ער, דער טאטע זיינער. א טאטע איז מחויב צו לערנען א קינד...
    
ד א ס  ג ע ר א ז י ר ט ע  ב ע ר ד ל: איז ער, הייסט דאס,
פון יענע המנס... וועלכער... קאטארי?...
    
ד ע ר  א ו ר ח: ניט פון יענע המנס, נאר טאקע יענער המן
אליין, דער אמתער המן! וויפל מאל דארף מען אייך קלאפן אין מוח
אריין?
    
ד א ס  ג ע ר א ז י ר ט ע  ב ע ר ד ל: (כאפט ארויס א פע־טשיילע, ווישט זיך דעם שווייס. אין דעם עפנט זיך די טיר און עס באווייזט זיך א נייער נפש, א שטארק־רויטער ייד מיט שטארק־רויטע ברעמען. מיט א היבש בייכל, גייט אנגעטאן חסידיש, נאר ריין, ציכטיק אין
א שיינער קאפאטע. דער שטארק־רויטער ייד פליט אריין צום אורח, ווי א
שטורעמווינט).
    
ד ע ר  א ו ר ח: (צום אגענט) וואס זייט איר געבליבן אן
לשון?
    
ד א ס  ג ע ר א ז י ר ט ע   ב ע ר ד ל: איך... איך... איך וועל
קומען א צווייטן מאל... (רוקט זיך ארויס).
    
 סצענע 4.
    
 ד ע ר  ש ט א ר ק ־ ר ו י ט ע ר  ייד: (שטעקט־אפ דעם אורח
א ברייטן שלום־עליכם) שלום־עליכם, מיין ליבער ייד! איך האב שוין
אפגענומען פון אייך א פאר גרוסן. מע זאגט, אז איר זייט דא מיט א
פריץ א מאגנאט, וואס קויפט און פארקויפט אימעניעס און וועלדער. דעם
נאמען האבן זיי מיר נישט געוואלט זאגן. נאר איך שטויס מיך אן, ווער
דאס איז. (פארקאטשעט די ארבל) דאס באדארף זיין א גראף אדער א
קניאז. געטראפן?... איך בין דער גרעסטער מעקלער פון אימעניעס און
וועלדער אין גאנץ פאלעסיע. איך, ווי איר קוקט מיך אן, בין פול אומעטום, די גאנצע וועלט, בין אויסן אלע מייזלעכער, אויסגעבונדן מיט אלע
פריצים און מיט אלע גראפן, אלע גרעסטע מאגנאטן זיינען נאך מיר די
כפרה, ווארעם זיי ווייסן, אז איך בין זיי געטריי, איך וועל זיי ניט פארפירן, ווי אנדערע... זיי ווייסן, אז דאס וואס איך זאג, איז הייליק. איך
וועל ניט גיין דערציילן, ווי אנדערע, נעכטיקע טעג, אפן הימל א יאריד...
איך בין נישט פון די אדעסער אדער יעהופעצער מעקלערס די שארלאטא־נעס, וואס קנאקן. בלאטע! בא מיר איז ריין און אפנטלעך. זאג איך
וואלד ― איז וואלד. זאג איך סטעפ ― איז סטעפ. איך וועל נישט גיין
דערציילן יענעם קיין גליקן, „א האק א בוים, א פליוך אין וואסער״, און
נאכדעם זאל זיך אויסלאזן א בוידעם, א נעכטיקער טאג... און רעד איך
מיט עמעצן אפ ― איז יחלוקו. עס מעגן פאלן שטיינער פון הימל, וויבאלד מיר זיינען אינצווייען, איז חצי שלי וחצי שלך...
    
ד ע ר  א ו ר ח: בקיצור, וואס זשע האט איר געוואלט זאגן,
הייסט דאס?
    
ד ע ר ש ט א ר ק ־ ר ו י ט ע ר  י י ד: האב איך געוואלט
זאגן, הייסט דאס: אזוי ווי ס׳איז געקומען מיט אייך צו פארן עפעס א
פריץ, זאגט מען, וואס האט בדעה, זאגט מען, קויפן אדער פארקויפן
אימעניעס, בין איך געקומען אומיסטנע אנקוקן דעם פארשוין, וואס
פארט־ארום בא אונדז אין אונדזער וואלין און מאכט געשעפטן אן מיר.
איר וועט דען קאנען א ריר טאן זיך אן מיר? אט האב איך ערשט דורכגעשלאגן א פאר געשעפטלעך, וואס צוליב דעם טאקע בין איך געקומען
אהער צו פארן, ― מעגט איר מיר גלייבן, אז אף חידושים, אף בילעטן!
צונויפגעפירט א וואנט מיט א וואנט, הודו מיט כוש, געביטן שילע נא
שווייקע, צוגענומען בא איינעם אן אימעניע א גאלד און אריינגערוקט אים
א וואלד, אף אים אזא יאר! איר זאלט זען דעמבעס ― ארזי־לבנון! דער
חסרון, וואס מע קאן זיי ניט האקן. מע לאזט ניט. מע דארף זיי לאזן
כאטש נאך א יאר דרייסיק, וועט מען ערשט דעמאלט פארשפילן... דערפאר האט אבער די אימעניע א מעלה: די ערד איז גאלע בלאטע, גוט אף
כריין און אף קארטאפלעס, און קיין רעמאנענט ניט א לעק! און א באן
וועט דארטן אפשר אמאל זיין, אם ירצה השם, אז משיח וועט קומען, און
אפשר ניין; גיכער ניין, איידער יא... די צוויי אדונים, האט איר באדארפט אנקוקן, האבן זיך איינס דאס אנדערע געוואלט אנטאן א ספאדעק, און מיר האבן זיי געוואלט איינרעדן, אז איך וויל זיי אפנארן, נאר
זיי וועלן זיך לאזן ― א קאמעדיע, זאג איך אייך, א ריינע קאמעדיע!
(ווערט צעגאנגען פאר געלעכטער).
    
ד ע ר  א ו ר ח: בכן, וואס זשע האט איר, הייסט דאס, געוואלט
זאגן?
    
ד ע ר ש ט א ר ק ־ ר ו י ט ע ר  י י ד: גארנישט. איך האב נאר
געוואלט א טאפ־טאן, געווויר ווערן, מיט וואס איר שמעקט... איר זאגט
מיר נאר, ווער איז דער אדון אייערער, פון וואנען איז ער? און ווי אזוי
רופט מען אים? ― וועל איך אייך שוין אליין זאגן, וואס ער דארף. זאגט
מיר נאר דעם נאמען זיינעם ― איך קען אלעמען און אלע קענען מיך.
    
ד ע ר  א ו ר ח: זיין נאמען איז המן.
    
ד ע ר ש ט א ר ק ־ ר ו י ט ע ר  י י ד: (טוט זיך א כאפ) הא?
המן? פון וואסערע המנס? אפשר פון די, וואס אט דארטן? (באווייזט
מיט די הענט אהין ערגעץ, זייער ווייט).
    
ד ע ר  א ו ר ח: פון די אמתע המנס, טאקע ער אליין! (מיטן
ניגון פון דער מגילה) המן בן המדתא האגגי, שני למלך באם קעניג
אחשורוש. ווייסט איר שוין?
    
ד ע ר ש ט א ר ק ־ ר ו י ט ע ר  יי ד: ווא־וואס רעדט איר?
    
ך ע ר  א ו ר ח: אט דאס, וואס איר הערט.
    
ד ע ר ש ט א ר ק ־ ר ו י ט ע ר  יי ד: צי איר זייט צעמישט?
צי איר זייט דול? צי איר זייט משוגע? צי גלאט אזוי גערירט פונעם זינען?
    
ד ע ר  א ו ר ח: איך בין נישט צעמישט, ניט דול, ניט משוגע,
ניט גערירט פונעם זינען. דאס איז ער, דער אמתער המן אליין, פון שושן
הבירה, און איך בין דאס מרדכי היהודי, זיין ייד הייסט דאס... ער איז,
מסתמא האט איר געהארכט, א גרויסער מאגנאט. אן אדיר, און איך,
געוויינטלעך, בין א ייד אן ארעמאן; ער איז, הייסט דאס, מיין פריץ, און
איך בין זיין ייד. היינט פארשטייט איר שוין?
    
אויסגעהערט די דאזיקע מימרא, טוט זיך דער שטארק־רויטער ייד א
כאפ מיט ביידע הענט בא די זייטן און הייבט אן צו לאכן, אז עס קומען
זיך צונויף די בעל־הביתטע מיטן משרת מיט עטלעכע געסט, מיט גלאט
יידן, און פונעם גרויסן חדר עפנט זיך די טיר און עס קוקט־ארויס דער
פריץ אליין, טוט א ווארף אף אלע פארשוינען א בייזן קוק און פארבינדט
  
מיט זיין יידן א שמועס אף א מאדנע שפראך, מיט גאלע טיתן און מיט
גאלע פתחן, עפעס א מין תרגום־לשון, וואס מע האט נאך אזא שפראך
מיט אזעלכע דיבורים אין וואלינער גובערניע קיינמאל ניט געהערט: „פאר־שאנדאטא, אשפאטא, פאראטא, ווייזאטא״... בעת־מעשה שטייט דער ייד
פארן פריץ, ווי געוויינלעך א ייד באדארף שטיין פאר א פריץ... און מע
הערט נישט אויף צו שיטן אלץ מיט יענע תרגום־לשון, וואס מע קאן פון
אים זיך אויסברעכן אלע ציין, און מע וואלט געמעגט שווערן, אז עס
ווארפן זיך דורך די באקאנטע הארבע ווערטער פון דער מגילה:
„פרתמים״, און „אחשדרפנים״, און „אחשתרנים״, און „שעשגז״, און
דאכט זיך, אז „חרבונה״ אויך בתוכם... דער גאנצער עולם בלייבט
שטיין מיט אפענע מיילער, און זיי קאנען ניט פארשטיין, וואס טוט זיך
דא מיט זיי? המן מיט מרדכין פון דער מגילה? צי א נייער המן מיט א
נייעם מרדכי? צי גאר א חלום, עפעס א בייזער, א וויסטער חלום צו זייערע קעפ!?
  
....................................................
  
..................................................
  
......................................................
  
......................................................
  
.......................................................
  
א פאר ווערטער פונעם פארפאסער צו זיינע לעזער
    
 איך רייס איבער סאמע אין רעכטן ברען פון דער מעשה ― גלייבט
מיר, אז יעדער בעל־מלאכה ווייס זיין ארבעט און יעדער שריפטשטעלער
פארשטייט זיינע ביזנעס... איך זע אין אייך, אז עס האט אנגעצויגן. דאס
הייסט, אז איר ווילט וויסן דעם סוף פון דער מעשה ― דאס איז דאך בא
אייך דער עיקר. אויב אזוי, האט א ביסל געדולד, ביז... איבער־א־יאר
פורים. ניט קיין סך צו ווארטן. מער ניט אז איין יאר. וואס פאר א
ווערדע האט א יאר אין דער אייביקייט?...
    
 געשריבן אין יאר 1905 ― 1916
צ ו ו י י ט  ב ו ך
  
מה נשתנה ― ― ― ― ― ― ― ― ― ― ― ― ― 181
  
דער אתרוג ― ― ― ― ― ― ― ― ― ― ― ― ― 188
  
המן און זיינע טעכטער ― ― ― ― ― ― ― ― ― ― 203
  
געצל ― ― ― ― ― ― ― ― ― ― ― ― ― ― 213
  
לאהניו  ― ― ― ― ― ― ― ― ― ― ― ― ― 224
  
א פארשפילטער ל″ג־בעומר ― ― ― ― ― ― ― ― 229
  
צו דער סעודה ― ― ― ― ― ― ― ― ― ― ―  238
  
דער אורח ― ― ― ― ― ― ― ― ― ― ― ― 249
  
אליהו הנביא ― ― ― ― ― ― ― ― ― ― ― ― 258
  
אז גאט וויל שיסט א בעזעם  ― ― ― ― ― ― ― ― 263
  
דריי קעפלעך  ― ― ― ― ― ― ― ― ― ― ― 268
  
גזלנים ― ― ― ― ― ― ― ― ― ― ― ― ―  275
  
א פסח אין דארף ― ― ― ― ― ― ― ― ― ― ―  287
  
פסח מיט א קל־וחומר  ― ― ― ― ― ― ― ― ―  300
  
די וועלט גייט צוריק ― ― ― ― ― ― ― ― ― ―  303
  
שלח מנות ― ― ― ― ― ― ― ― ― ―  ― ― 307
  
די געפערלעכע מצה ― ― ― ― ― ― ― ― ― ―  310
    
― טאטע, איך וועל דיך פרעגן פיר קשיות.
    
ד י  ע ר ש ט ע  ק ש י ה  וועל איך דיך פרעגן:
    
מ ה  נ ש ת נ ה  ה ל י ל ה  ה ז ה  מ כ ל  ה ל י ל ו ת ―
וואס איז פארענדערט געווארן די דאזיקע נאכט פון פסח פון אלע נעכט
פון א גאנץ יאר?
    
ש ב כ ל  ה ל י ל ו ת ― אלע נעכט פון א גאנץ יאר, א נ ו
א ו כ ל י ן ― עסן מיר וואס מיר ווילן, סיי א יידיש ראסל־פלייש, סיי
א גויישן קאלבאס, סיי פיש מיט כריין, סיי ראקעס, סיי לאקשן־קוגל, סיי
מאראזשענע;  ה ל י ל ה  ה ז ה ― די דאזיקע נאכט פון פסח, כ ו ל ו
מ צ ה ― זיינען מיר אלע מצהדיק: די מאמע האט אונדז אנגעזאגט,
אויב מיר ווילן עסן חמץ, זאלן מיר גיין אין דער „קאלבאסנע״, ווארעם
ס׳איז אין שטוב, זאגט זי, פסחיק. ס׳איז אומעטום, אין יעדן ווינקעלע,
כשר, ריין. סע שעמערירט און סע פינקלט. דאס געפעס האט מען געקויפט שפאגל־נייע, נאר־וואס פון קלייט. דאס מעבל איבערגעפוצט. די
טירן געוואשן. די פענצטער געקראצט. דאס דינסטמיידל געכשרט. עס
לאזט זיך הערן פון קיך א ריח פון שטארק־געפעפערטע פיש, א ריח פון
גענזנשמאלץ. מע האט אנגעמאכט צו דער יויך לאטקעס און בלינטשיקעס,
קניידלעך און כרעמזלעך און פאלירטשיקעס. אונדז האט מען פלוצעם געהייסן אנטאן די היטלען, אויסגעזעצט ארום טיש, געגעבן אונדז אין די
הענט אריין סידורימלעך, מיר זאלן א ר יי נ ק ו ק ן. ― זיצן מיר, ווי
די טאקען, און קוקן, ווי א האן אין „בני־אדם״...
    
וואס איז דאס פאר א קאמעדיע? ווי אזוי הייסט דאס שפיל?
....................................................................................................
 
 