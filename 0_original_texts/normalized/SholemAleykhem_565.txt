 
 מנחם־מענדל [2]: מנחם־מענדל צו זיין ווייב שיינע־שיינדל 24 
 שלום עליכם 
 פון  
www\. cs.uky\. edu/~raphael/yiddish/sholemAleykhem/contents\. html  
 
מנחם״מענדל פון ווין צו זיין ווייב שיינע״שיינדל
אין כתרילעווקע
  
24
  
לזוגתי היקרה החכמה הצנועה מרת שיינע־שיינדל שתחי׳!
  
ראשית בין איך דיר מודיע, אז איך בין ב״ה בקו החיים והשלום. השם״
יתברך זאל העלפן מ׳זאל תמיד הארכן איינס פון דאס אנדערע נאר גוטס מיט
בשורות טובות ישועות ונחמות בתוך כלליישראל ― אמן,
  
והשנית זיי ויסן, זוגתי היקרה, אז ס׳טוט זיך חושך, עס קערט זיך די
וועלט, אלע לויפן, אלע רעדן, אלע היצן זיך, אלע פאטשן בראווא, אלע גייען
ארויס פון די כלים און איך אויך בתוכם. איצט, פארשטייסטו אויך, איז שוין
אויס קאנפערענציעס, איצט איז שוין טאקע דער אמתער קאנגרעס! עס לאזט
זיך גאר ניט באשרייבן, וואס איז אזעלכעס קאנגרעס! מען מוז אליין זיין דערביי
מען זאל וויסן וואס דאס איז! שטעל דיר פאר א זאל, וואס איז גרויס למשל וי
דער גאנצער מארק אין כתרילעווקע, אויב ניט גרעסער נאך, און דער דאזיקער
זאל איז אנגעפאקט פון אויבן ביז אראפ מיט דעלעגאטן, קארעספאנדענטן און
געסט, געסט פון דער גארער וועלט, אזוי פיל, וואס איז טאקע לא יספר מרוב!
און מחמת דעריבער איז אן ענגשאפט מיט א טומל מיט א שטופעניש מיט א
דערשטיקעניש מיט א היץ עד אין־לשער! דאס אין אינעוייניק. היינט וויפל
זענען געבליבן אין דרויטן? ווארעם ס׳איז דען דא אזא זאל אויף דער ועלט,
וואס זאל קענען ארייננעמען אין זיך אזוי פיל מענטשן קיין עין־הרע? האט מען
צוגעטראכט א מיטל )א רייטש פאלט דיר אויף א שכל( מען האט ארויסגעזען
פריער, טאמער קומען א סך מענטשן, איז מען געגאנגען און מען האט 
איבערגעציילט וויפל ערטער ס׳איז דא אין זאל, האט מען פונקט אזוי פיל אפגעדרוקט
קארטלעך. וויפל ערטער אזוי פיל קארטלעך. דו פארשטייסט? און די קארטלעך
האט מען איינגעטיילט, אומזיסט געוויינטלעך, קודם פאר די דעלעגאטן, פאר די
ציוניסטן הייסט עס, דערנאך פאר די קארעספאנדענטן, די שרייבערס פון די
גאזעטן הייסט עס. און די איבעריקע קארטלעך האט מען געלאזט פארקויפן צווישן
די געסט, די וואס קומען גלאט אזוי אנקוקן דעם קאנגרעס. און דאס איז זעסטו
דווקא א שכל: זענט איר ניט קיין ציוניסטן און קומט צו פארן גלאט אזוי אנקוקן,
  
2951
    
טא צאלט זשע געלט! נאר אזוי ווי אזעלכע געסט זענען זיך צונויפגעפארן טויזנט
מאל אזוי פיל ווי ס׳איז אפגעדרוקט געווארן קארטלעך, האט ניט געסטייעט
קיין קארטלעך און מען האט אנגעהויבן צו כאפן די קארטלעך און צאלן פאר
די קארטלעך אין טאג אריין, צו צוואנציק קרוין, צו פופציק קרוין, צו הונדערט
קרוין פאר א קארטל, ס׳איז גאר ניט געווען קיין טייער, אבי גיט אהער 
קארטלעך! דערזעענדיק ס׳איז שלעכט, זענען די דייטשן געפאלן אויף א המצאה און
האבן אנגעהויבן צו פארקויפן ערטער. נאר וועלכע ערטער האבן זיי גענומען
פארקויפן? געוויינטלעך, די אומזיסטע ערטער פון די קארעספאנדענטן, די 
שרייבערס פון די גאזעטן הייסט עס. זענען א סך קארעספאנדענטן דעריבער גע״
בליבן אין דרויסן און איך אויך בתוכם. איז דאך געווארן א גרויסער גוואלד
מיט א גרויסן טומל און מיט א גרויסן ליארעם. מער פון אלעמען האט 
גוואלדעוועט דער יעהופעצער דעלעגאט, דער וואס האט אויף דער קאנפערענציע,
וי איך האב דיר שוין געשריבן, אויפגעהויבן ביידע ידים און דערמיט באגראבן
אונדזער יידיש. ער איז אויך א קארעספאנדענט, א שריייבער אזוי ווי איך, נאר
פון א לשון־קודשדיקער גאזעט. ער האט אויפגעהויבן אזא סקאנדאל קעגן די
דייטשן, אז זיי וועלן אים האבן צו געדענקען: ,דייטשאנים! ― האט ער זיך
צעשריגן שוין ניט אויף לשון־קודש נאר אויף זשארגאן ― דייטשאנים! גנבים!
קארמאנשטשיקעס! מידן אייך צעטראגן דעם קאנגרעס! מידן אייך אזוי און
אזוי! מידן אייך דאס און דאס!..* גוט, גוט אוועקגעגעבן! און וואס מיינסטו
איז געווען דער סוף? מען האט אונדז אריינגעלאזט! וואס דען? פאר א שרייבער
האט מען דרך־ארץ, נארעלע, אומעטום, בפרט אז ער הייבט אוייף א קול און
רעדט ווערטער! אמת, אז מיר זענען אריין האבן מיר שוין געהאט א פייג, ניט
קיין ערטער און האבן געמוזט בלייבן שטיין אויף די פיס, נאר ווער קוקט דע״
רויף? אבי מיר זענען אינעוווייניק און קענען זען גלייך מיט אלעמען, און קענען
הארכן גלייך מיט אלעמען, און קענען פאטשן בראווא גלייך מיט אלעמען אזוי
איז די מאדע אויף א קאנגרעס. ווער ס׳זאל ניט ארויף אויף דער בימה פאטשט
מען אים בראווא. דערנאך, אז ער הייבט אן צו רעדן פאטשט מען אים ווייטער.
און אז ער הערט אויף צו רעדן פאטשט מען אים אוודאי און אוודאי, עטלעכע
מינוט כסדר!.. דו קענסט דיר דען משער זיין א שטייגער וואס עס טוט זיך אפ,
אז, קיין עין״הרע, אזא עולם פון אפשר צען טויזנט פארשוין הייבן אן אלע מיט
א מאל צו פאטשן בראווא? מער פון אלעמען האט מען געפאטשט סאקאלאון.
געפאטשט כמעט אלע פינף מינוט. נאר אז ס׳איז געקומען צו מענדל בייליס און
  
252
    
ער האט גענומען צו דערציילן ווי דער בייליס נעבעך קומט אפ גאט די נשמה
שולדיק, און אין וואס מען איז אים חושד, איז געווארן אזא פאטשעריי, אז מען
האט צעטראגן דעם זאל! אן עבירה וואס ער אלין אין דא ניט געווען איך
מיין טאקע מענדל בייליס. ווען ער זאל געווען זיין דעויביי, ווען ער זאל געווען
הערן די געשרייען פון צען טויזנט מיילער, וואס האבן געהאלטן אין איין 
ליארעמען:;ס, א ליגן!* ,ס׳א בילבול!* ,שקר־וכזב 1 ― ווען ער זאל דאס אלצדינג,
זאג איך, געווען זען און הערן, וואלט ער געמעגט ווערן ברייטער וווי לענגער און
וואלט געקענט גרינגער אריבערטראגן די צרות מיט די יסורים, וואס ער טראגט
נעבעך איבער דארטן אין געפענגעניש! אוי, בייליס, בייליס 1 אז איך דערמאן
זיך אן דעם יידן, טוט מיר א ריס ביים הארצן און עס פליט מיר דורך א מחשבה
אין קאפ: מיט וואס באלוינט מען אזא מענטשן, וואס איז געווען נעבעך אן אומ״
זיסטער קרבן פאר כליישראל, בשעת ער וועט אסיירצהישם מיט גאטס הילף
ארוייס ריין און פריי פון געפענגעניש? קיין געלט איז דאך דא ניט שייך, ווארעם
עס לאזט זיך דען אפשאצן? נאר א קאמבינאציע האב איך פאר זיינעט וועגן
אזעלכע, וואס הלוואי דערלעבן מיר שוין די מינוט, די רגע!. דערווייל קערן
מיר זיך אום צוריק צום קאנגרעס.
  
וואס זאל איך דיר זאגן, זוגתי היקרה? איך האב גאר ניט אזוי פיל ווערטער
איך זאל דיר קאנען אפמאלן אקוראט וואס דאס איז אזוינס א קאנגרעס! זען
פאר זיך טויזנטער יידן, אלע אנגעטאן יום־טובדיק און אלע מיט איין מחשבה,
מיט איין געדאנק ― ציון, וווערט שוין יום־טובדיק אויף דער נשמה! היינט וואס
איז ווערט צו וויסן אז ס׳איז נאך דא לענדער אויף דער וועלט, ווו יידן קאנען
זיך צונויפזאמלען פראנק און פריי און ארויסזאגן הויך אויף א קול ― אלצדינג וואס
יעדער טראכט ביי זיך אין הארצן!. זאלסט געווען זיין דערביי בעת מען האט
איבערגעלייענט די טעלעגראמע, וואס מיר האבן אוועקגעשיקט צום זקן, צו
פראנץ־יוספן, אים אפגעגעבן מזליטוב מיטן קאנגרעס און געבענטשט מיט
אריכת־ימים פאר זיין באגיין זיך מיט די יידן, און דערנאך דעם ענטפער וואס
ער האט אונדז געענטפערט!. אדער זאלסט געווען זען דעם ים מיט מענטשן
וואס האט פארפלייצט די גאסן פון שטאט ווין, בעת מיר זענען געגאנגען אלע
וי איין מענטש צו הערצלען אויף קבר׳־אבות און געלאזט א טרער! און דעם
פאראדאק וואס דערביי איז געווען, און די שטילקייט! דעמאלט וואלסטו אלין
געזאגט, אז דער קאנגרעס ― דאס איז א מין קיבוץ׳גלויות, א מין יוסיטוב
בבחינת עולה״רגל, וי פאר צייטן, א מאל ― א מאל, בעת די יידן פלעגן זיך
  
253
    
פון גאנץ ארץ־ישראל צונויפקומען אונטער א יום־טוב עולה־רגל זיין קין
ירושלים. איך זאל ניט מורא האבן טאמער זינדיק איך, וואלט איך געמעגט
זאגן אז איצט רוט די שכינה אין ווין. בקיצור, דער ייד וואס איז ניט געוען
כאטש איין מאל אויף א קאנגרעס, איז ניט ווערט וואס די ערד טראגט אים!
זינט איך לעב האב איך מיך אזוי ניט געפילט אז איך בין צווישן יידן, וי דא
אויפן קאנגרעס. עס ווייזט זיך מיר אויסעט, אז איך בין ניי געבוירן, גלייך ווי
עס וואלטן מיר אוייסגעוואקסן פליגל און איך פלי, איך פלי! עס איז נאר אן
עבירה וואס דער קאנגרעס וועט מער ניט געדויערן וי איין וואך. וואס איז א
וואך? און אגב האב איך מורא צו זאגן, אל תפתח פה לשטן, איך טראכט איבער:
וויי איז מיר, ווען על איך קומען צו גאט? דאס הייסט, ווען וועט קומען די
גליקלעכע שעה, וואס איך ווועל אויך קאנען ארויסטרעטן מיט מיינע פראיעקטן?
אז אלע שטופן זיך צו דער בימה, אלע ווילן רעדן, יעדער וויל עפעס זאגן און
יעדער האט וואס צו זאגן ― און בסך־הכל איז דא אויסגעטיילט געווארן די צייט,
ווער אין וואסער א שעה ס׳זאל רעדן און וויפל מינוט ער זאל רעדן ― אז צען
מינוט איז בי זיי א סך! ניין, איך זע ניט ארויס ס׳זאל אזוי גיך קומען צו מיר,
נאר מסתמא וועל איך שוין מיטן אייבערשטנס הילף כאפן די מינוט פון איינעם
צום אנדערן ― ס׳איז נאך ווייט צו נעילה און וועל מיך מעלדן צום וארט. אזוי
איז דא דער מינהג: מען באדארף זיך מעלדן צום ווארט. ווילסטו דאך וויסן וואס
דאס הייסט? וועל איך דיר קלאר מאכן. למשל, דו ווילסט זיך ארויפכאפן אויף
דער בימה עפעס זאגן, קענסט ניט נעמען און גלייך ארויפשפאנען און גלייך
אנהיייבן זאגן. אבער גאר לא! מען ועט דיך ניט לאזן! וואס דען? דו באדארפסט
זיך פריער פארשרייבן, אז דו האסט עפעס וואס צו זאגן, פארשרייבט מען דיר
די אטשערעד, נאר אזוי וי ס׳איז פאראן בעלנים צו רעדן אן א שיעור און צייט
זייער ווינציק ― לכן, איז גאר אוממעגלעך אז די אלע וואס מעלדן זיך צום וווארט
זאלן א מאל קומען צום ווארט, מען זאל אפילו זיצן גאנצע טעג מיט גאנצע
נעכט, ניט עסן, ניט טרינקען, ניט שלאפן.. איז דאך שלעכט? איז דא אן עצה
― זאלסט גאר קיין יסורים ניט האבן, א דייטש האט דיר צו אלצדינג אן עצה!
די אלע וואס מעלדן זיך צום ווארט, אז זיי דערזעען פאר זיך א סך רעדערס,
נעמען זיי און קלויבן אויס צווישן זיך איינעם א גענעראל, דאס הייסט אזעלכן
וואס זאל רעדן פאר זי אלעמען, איז דאך ממהינפשך: וועט מען מיך אויסקלויבן
פאר א גענעראל, איז מה־טוב. אלא ניט, וועל איך מיין פראיעקט אוועקגעבן דעם
אויסגעקליבענעם גענעראל, לאז ער אים לייענען, לאז מען אים פאטשן בראווא
  
254
    
― מוחל דעם כבוד, מוחל די פעטש. ווארעם דער עיקר איז דאך ביי מיר נאר
די טובח, וואס קאן דערפון ארויסקומען פארן כלליישראל. און מחמת איך האב
קיין צייט ניט ― ס׳איז נאך דא גענוג ארבעט, ס׳איז נאך דא א באנק א 
קאלאניאלע און א פאנד א נאציאנאלער, וואס מען דארף באווארענען, ס׳איז ניט קיין
קנעפלעך, ס׳איז געלט, ניין מיליאן! א ווערטעלע! היינט א קאמיטעט, וואס מען
דארף קלויבן, מיט א פרעזידענט, מיט טשלענעס, ווען וועלן מיר מיט דעם 
אלצדינג פארטיק ווערן 1 ― לכן מאך איך דאס בקיצור. אי״ה אינעם אנדערן בריוו
ווועל איך דיר ארויסשוייבן מער באריכות. לעת־עתה לאז גאט געבן מיט 
מזלברכה, מיט גליק און מיט הצלחה. זיי געזונט און קוש די קינדער שיחיו און גריס
דער שוויגער שתחי, און דער גאנצער משפחה זאלסטו לאזן גריסן איטלעכן באזונדער
גאר פריינדלעך,
ממני בעלך מנחם ־ מ ענדל
  
עיקרהישכחתי: דו מינסט אז דער הימל איז צו דער ערד געפאלן
און עס האט זיך ניט געפונען דא קיין איין און איינציקער מליקץיושר וואס
זאל האבן אין זיךף די שטארקייט און אננעמען זיך די קריוודע פון אונדזער
יידיש? עס האט זיך געפונען אזעלכע, און ניט איינער, נאר צוויי. ער זיי זענען
ווילסטו וויסן? איינער איז אן אינזשעניר פון יעהופעץ און דער אנדערער אן
אדוואקאט פון ווארשע ― און ביידע נאך גאר יונגע לייט, מזיקים! צו זיי אויף
דער צונג אריינפאלן, זאל גאט שומר־ומציל זיין! אוי האבן זיי זיך אפגערעכנט
מיט די מתנגדים פון זשארגאן! אוי האבן זיי געדברט! פעך־און־שוועבל! פאסן
האבן זיי געשניטן! ס׳איז נאר אן עבירה, אז זיי האבן זיך שוין איינגעשטעלט
און מוסר״נפש געווען פאר אונדזער יידיש, פאר וואס האבן זיי דאס ניט 
ארוייסגעזאגט טאקע אויף יידיש? דאס אייגענע וען זיי זאגן אויף יידיש וואלטן דאך
עס אלע פארשטאנען... נאר ווי די מעשה איז ― ס׳איז דא א האפענונג, אז אויף
אונדזער יידיש זאל קומען א שטיקל ישועה... וואס דארפסטו מער, זארעלע?
ס׳איז א סברה, אז דער זשעבעטינסקי אלין, וואס מען רופט אים וולאדימער,
זאל האבן געזאגט, אז אויפן צוועלפטן קאנגרעס וועט ער שוין רעדן גאר אויף
זשארגאן, און גי טו אים עפעס! דאס, זעסטו, וועט זיין שיין! נאר שענער פון
אלצדינג וואלט געווען, גאט זאל טאן א נס ― גאט אז ער ווויל קען ער! ― און
אוסישקין זאל זיך עפעס ארויסכאפן כאטש אומגערן מיט א יידיש ווארט ―
  
255
    
דו מיינסט ער קען ניט? ער קען זייער גוט, נאר ער וויל ניט ― א קאפרי! ―
דעמאלט וואלטן שוין אלע יידן הייסט עס געקאנט רעדן אוייף יידיש פראנק
און פריי, א סוף, אויס גלות!. וואס דען מיינסטו? ס׳איז אויף אלצדינג דא
א צייט..
  
הנ״ל
  
256
    
מנחם״מענדל פון ווין צו זיין ווייב שיינע־שיינדל
אין כתרילעווקע
  
25
  
לזוגתי היקרה החכמה הצנועה מרת שיינע־שיינדל שתחי׳!
  
ר א ש י ת בין איך דיר מודיע, אז איך בין ב״ה בקו החיים והשלום, השם״
יתברך זאל העלפן מ׳זאל תמיד הארכן איינס פון דאס אנדערע נאר גוטס מיט
בשורות טובות ישועות ונחמות בתוך כלליישראל ― אמן
  
והשנית זיי ויסן, זוגתי היקרה, אז מיר האלטן שוין ביי נעילה, היינט
ביי נאכט ווערט דער קאנגרעס געשלאסן ― און איך בין מיט מיין פראיעקט
נאך אלץ פון פארנט. און ס׳איז גאר קיין חידוש ניט ― ס׳איז אזוי וווינציק צייט
געווען, און צו טאן איז געווען אזוי פיל, אז איך ווייס גאר ניט, איך קאן גאר
אזוי קלוג ניט זיין, ווי אזוי ווועט מען פארטיק ווערן מיט די אלע זאכן וואס
מיר האבן אנגעהויבן? צי וועלן מיר ניט בלייבן שטעקן חלילה אין מיטן?
געוואלד, ווען וועלן מיר אויסקלויבן א קאמיטעט? און וואס וועט זיין מיטן 
פרעזידענט? מען דארף דאך אויסקלויבן א פרעזידענט אויף צויי יאר! איך שטיי
און קוק ארויף אהין גאנץ אויבן און אויף דער עסקאדרע, ווו ס׳זיצן אונדזערעט
גדולים, און טראכט מיר: וועמען פון זיי מאכט מען פאר א פרעזידענט? אז
ס׳איז פאראן קיין עין־׳הרע אזוי פיל קאנדידאטן און אלע אויסגעצייכנטע, אלע
וואלטן זיי גאנץ גוט געטויגט און קיינער פון זיי וואלט זיך ניט אפגעזאגט.
מילא פון זייערע, פון די דייטשן הייסט עס, איז דאך אפגערעדט. איטלעכער
דייטש איז א געבוירענער פרעזידענט. דער אויסזען, דאס האלטן זיך, דאס גיין
אנגעטאן אזוי אז ס׳זאל גלאנצן און ס׳זאל פינקלען און סזאל זינגען. היינט
דארף מען קענען קאמאנדעווען, מיין ניט! מען דארף קענען געבן א זעץ מיטן
האמער איבערן טיש אזוי, אז דער זאל זאל געבן א ציטער. היינט די שפראך?
דו שפילטט זיך מיט דער שפראך? למאי זאלן מיר זיך נארן, איך שטעל מיר
פאר, וווי וואלט זיין, א שטייגער, ווען איך בין א פרעזידענט און טו מיר א רעד
אויף אונדזער יידיש לשון:;הערט זשע אויסעט רבותים, די מעשה דערפון איז
אזוי*... אמת, מען וועט מיך טאקע פארשטיין, וואס איך זאג און וואס איך ול
זאגן, נאר וואס פאר א פנים ווועט דאס האבן? צו וואכעדיק! מעשה אסיפה!..
  
257
   
 