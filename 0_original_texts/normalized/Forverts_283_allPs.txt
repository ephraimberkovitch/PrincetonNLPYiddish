 זונטיק, דעם 18טן יולי, 1:00 נאך מיטאג ניו־יארקער צייט, וועט דער יידישער עטנאגראף און לינגוויסט, ד״ר דוד קאץ, דערציילן אנליין, אויף אן עכט פערזענלעכן אופן, וועגן זיין ערשטן באזוך אין ליטע און ווייסרוסלאנד אין 1990, און ווי אזוי די רייזע האט געענדערט דעם פאקוס פון זיין לעבן און שאפן אין גאנג פון די ווייטערדיקע 30 יאר. 
 כדי צו הערן די לעקציע, גיט א קוועטשט דא . 
 דוד קאץ, א געבוירענער אין ניו־יארק, דער זון פון יידישן פאעט מעינקע קאץ, האט 18 יאר געארבעט אין אקספארד, ווו ער האט געגרינדעט און געבויט דעם לימוד פון יידיש און אויף א ברייטערן פארנעם אין אייראפע בכלל. דערנאך האט ער זיך איבעגעקליבן קיין ווילנע און געווען א סך יאר פראפעסאר פון יידיש אויפן ווילנער אוניווערסיטעט. ער איז אויך געווארן אן אנפירנדיקער אפאנענט קעגן די נייערע מינים חורבן־לייקענונג וואס שטאמען פון מזרח־אייראפע. ער איז דער מחבר פון א סך ווערק אויף יידיש און אויף ענגליש, און ארבעט איצט איבער זיין ענגליש־יידישן ווערטערבוך.  זיין וועבזייטל איז: www\. dovidkatz.net. 
