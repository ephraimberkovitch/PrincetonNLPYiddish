 
 פעליעטאנען: דאס ניי־געבוירענע אדער ראסל 
 שלום עליכם 
 פון  
www\. cs.uky\. edu/~raphael/yiddish/sholemAleykhem/contents\. html  
 
א סיפור־המעשה
  
1
  
אונדזער משפחה איז א גרויסע משפחה, א גרויסע און א בארימטע,
  
מיט וואס, ווילט איר וויסן, איז זי בארימט?״ ,מיט אירע נגידים״קולאקעס,
מיוחסים־פרומאקעס, חסידים־צבועקעס, שיכורים־הוליאקעס, גנבים־באסיאקעס...״
  
אזוי האט געזאגט אויף איר טאקע איינער פון אונדזער משפחה, א שרייבער
איז ער, א לץ, א פארשלעפטע קרענק און א גראמזאגער. נאר ווייס איך וואס
א גראמזאגער קאן זאגן! איך געדענק, אז אונדזער שטוב האט זיך גערעכנט פאר
א פרומע שטוב, א כשרע שטוב, אן ערלעכע שטוב. מילא פון דאווענען, וואשן זיך,
בענטשן ― פון דעם שמועסט מען ניט. גאט זאל היטן אימיצער זאל אויסרעדן
ביים טיש א הויך ווארט, א לאך טאן, גיין ניט אהין ווו מען דארף, רעדן ניט מיט
דעם וואס מען דארף! מישן זיך אין שטובזאכן, אריינקוקן אין בעל־הבתישקייט,
אריינשמעקן אין קיך אריין ― חיות ניט זיכער! ― מיט איין ווארט, שטרענג
און מיט דרך־ארץ און מיט מורא: קוואס גאט הייסט, וואס טאטע־מאמע הייסן,
וואס אלע גוטע פרומע לייט הייסן.
  
און שטעלט אייך פאר ― אזא אומגליק, אזא בזיון! ― אונדזער ר אס ל,
אונדזער שווועסטער ראסל, מען זאל באהיט און באשירעמט ווווערן, א מיידל שוין
צו לייטן, א שטילע, א פרומע, א כשרע, איז פלוצלונג,.. מען וייסט ניט פון
וואנען און וווי אזוי, ניט דא געדאכט, ניט פאר אייך געדאנט, זי איז פארשלאפט
געווארן,.. דאס הייסט, זי איז געווען געזונט און שטארק אויף אלע אברים, נאר
עפעס א מרה־שחורה איז אויף איר אנגעפאלן, ניט געקענט קיין ארט געפינען,
ניט זיצן, ניט ליגן, ניט גיין, ניט שטיין. ,וואס איז דיר\? 7 ― איך ווייס ניט!
;וואס טוט דיר וויי\? 7 ― גארניט! 4
  
איז מען אוועקגעפארן מיט איר צום גדול הדור, צום בעל־מופת, אים 
אנידערגעלייגט א פדיון, דערציילט אים, אז זי עסט ניט, זי שלאפט ניט, זי רוט ניט ―
אויס מענטש! האט איר דער גדול הדור, ― דער בעל־מופת, געשענקט א שמירה
געגעבן מיטלען, מבטיח אי״ה א רפואה שלימה,
  
נעט
    
געקומען אהייים, געטאן די מיטלען ― עס העלפט ניט. ראסל נעבעך. וואס
א טאג, וואס א טאג ווערט אלץ ערגער; זי עסט ניט, זי שלאפט ניט, זי רוט ניט,
זי איז אויס מענטש!
  
א חידוש איז נאר געווען וואס ראסל געבן, ווועדליק זי עסט ניט און טרינקט
ניט, שלאפט ניט און רוט ניט, וואלט זי באדארפט איינגיין, ווערן אוייסגעדארט;
צום סוף איז פארקערט די מעשה: זי ווערט אדרבה, וואס ווייטער אלץ גרעבער,
וואקסט מישטיינס געזאגט אין דער בריייט!
  
האט מען זיך א ווארף געטאן אויף דער אנדערער זייט, געשיקט רופן די
זנאכערקע״, באצאלט זי זאל איר אפשפרעכן, טאמער וועט דאס זיין א רפואה?
  
געקומען די ,זנאכערקע״, געשפראכן אקעגן דער לבנה, געהייסן קאטשן אין
קאלטע ליילעכער, בינדן, קרעמפעוען. ווער? וואס? א נעכטיקער טאג! ראסל
נעבעך, וואס א טאג, וואס א טאג ווערט אלץ ערגער, ניט זי עסט, ניט זי טרינקט,
ניט זי שלאפט, ניט זי רוט, ― אויס מענטש! אויס מענטש!
  
2
  
אונדזער משפחה, וי איך האב אייך שוין געזאגט פונעם אנהייב נאך, איז א
גרויסע משפחה, א גרויסע און א געטרייע. טאמער מאכט זיך, למשל, איינער
ווערט ביי אונדז חרוב, קומט מען צו גיין מבקר־חולה זיין אז ראסל האט זיך
אוועקגעלייגט האבן זיך א לאז געטאן צו אונדז אלע פעטערס, מיט אלע מומעס,
מיט אלע שוועסטערקינדער, מיט אלע גליד־שוועסטערקינדער, זיך נאכגעפרעגט,
ניט אזוי מצד רחמנות, וי גלאט אזוי געוואלט וויסן וואס מאכט עפעס ראסל?
וואס זעט מען ניט ראסלעןן?..
  
מער פון אלע האבן זיך אינטערעסירט די מומע אנזי און די מומע פראנזי.
איך פיל, אז איך דארף אייך באקאנט מאכן מיט די דאזיקע צוויי מומעס. ‏
  
די מומע אנזי, א דינע און א לאנגע וי א לולב, איז א מומע אפילו זייער
א רייכע, אן אריסטאקראטקע, נאר זאל זי מיר מוחל זיין, א גרויסע צבועטשניצע,
א פארביסענע, ,עס מעג איר אנגיין כאטש האלב, ― זאגט די מאמע, ― וואס זי
ווינטשט אונדז!* די מומע אנזי איז א גרויסע גדלנטע, זעלטן, זעלטן וועט זי
קומען צו אונדז, סיידן אונטער א יום־טוב. נאר פון זינט ראסל איז געווארן ניט
מיט אלעמען, איז די מומע אנזי מיט א מאל געווארן א ,געטרייע מומע״ און
אנגעהויבן קומען אלע טאג געוואר ווערן וואס מאכט עפעס ראסל? פאר וואס
זעט מען ניט ראסלען? ווו איז ראסל?
  
95
    
פונקט דער היפוך פון דער מומע אנזי איז די מומע פראנזי. די מומע פראנזי
איז א קלייניטשקע, א פריילעכע, א ביסל שוין צו א פריילעכע, פארבט זיך און
פודערט זיך און דרייט זיך, טראגט א גרויסן הוט מיט שיינע פעדערן. זי זאגט,
די מומע פראנזי הייסט עס, אז זי איז אונדזער אייינציקער גוטער פריינד,
עס טוט איר ויי, זאגט זי, דאס הארץ אויף אונדזער ראסל נעבעך. אזוי זאגט זי,
די מומע פראנזי הייסט עס, און כאפט אלע מאל א קוק בגנבה אויף ראסלען, און
בשעת־מעשה שאקלט זי מיטן קאפ און שמייכלט עפעס מאדנע.
  
― זאלט מיר, זאגט זי, פאלגן, וואלט איר זיך מיט איר דורכגעגאנגען
זאגט זי, צום דאקטאר. איך האב א מאל, זאגט זי, אליין אויך געהאט דאס
אייגענע חולאות..
  
― וואס זשע איז דאס געווען פאר א חולאות? ― פרעגט זי די מאמע,
  
― וואס ס׳איז שוין געווען, אבי ס׳איז שוין איבערגעגאנגען.
  
אזוי זאגט זי, די מומע פראנזי הייסט עס, קוקט אויף ראסלען, שאקלט מיטן
קאפ און שמייכלט בשעת־מעשה מיט א מאדנעם שמייכל..
  
די מומע פראנזי האט אזוי לאנג געקלאפט אין קאט אריין דאקטאר־דאקטאר,
ביז די מאמע איז זיך אדורכגעגאנגען מיט ראסלען צום דאקטאר,
  
געקומען צום דאקטאר, האט דער דאקטאר גענומען אויספרעגן, וואס איר איז,
וואס טוט איר וויי? זאגט זי וויי טוט איר גארניט, נאר זי עסט ניט, זי טרינקט
ניט, זי שלאפט ניט, זי רוט ניט, זי איז אויס מענטש און גענוג.. האט דער
דאקטאר זי גענומען באטראכטן און באטראכטן, און אז ער האט זי גוט באטראכט
האט ער געהייסן זי זאל ארויסגיין, ראסל הייסט עס, און דער מאמע האט ער
געהייסן זי זאל בלייבן, ― איר דארף ער עפעס זאגן, וואס קיינער דארף ניט הערן...
  
וואס ער האט איר געזאגט ― ווייסט מען ניט. נאר אז זי איז געקומען אהיים,
די מאמע הייסט עס, איז זי געווען רויט אזוי וי פייער, אוועקגערופן דעם טאטן,
פארשלאסן זיך מיט אים אין אלקער און לאנג־לאנג זיך מיט אים געשושקעט,
געסודעט... און אז מען איז ארויסגעגאנגען פון דארטן, איז מען ביידע געווען רויט
און אין כעס און פאר גרויס גרימצארן האט מען אונדז, יונגווארג, אנגעדרייט
ביי די אויערן, געשענקט בדרך־הליכה עטלעכע שיינע פעטש, קולעקעס מיט
סטוסאקעס, אז , קינדער זאלן ניט האבן קיין טבע זיך פלאנטען ביי די פיס...
און אין דעם זעלביקן אוונט האט מען אריינגערופן צו זיך דעם מלמד מיטן לערער
)ביי אונדז אין שטוב זענען געווען א מלמד מיט א לערער( און מען האט זיך מיט
זיי צערעכנט און געגעבן דעם ועג, געבעטן זיי זאלן מוחל זיין, אוועקפארן פון
  
6
    
דאנען וואס גיכער און וואס ווייטער און זיי זאלן פארגעסן דאס ארט, ווו זי
זענען געווען... מיט א צעבראכן געמיט און מיט א פארוויינט הארץ האבן מיר,
יונגוווארג, ארויסגעבאגלייט דאס דאזיקע פארל, געכאפט דערביי געוויינטלעך פון
די עלטערע א פאר סטוסאקעס, , קינדער זאלן ניט האבן קיין טבע זיך פלאנטען
פאר די פיס״״
  
3
  
פון דעמאלט אן האט מען ראסלען מער ניט ארויסגעלאזט פון שטוב, גיט
באוויזן איר די ליכטיקע שייין, ניט צוגעלאזט צו איר קיין לעבעדיקן נפש, אחוץ
עפעס איינע אן אלטע, א שווארצע וי א ציגייינערין, מיט שווארצע ברענענדיקע
אייגעלעך, זעט אויס וווי א מכשפה,
  
וואס האט געטאן דארטן די דאזיקע מכשפה ― וייסט מען ניט. מען האט
נאר געקענט הערן פון דארטן משונה ווילדע קולות, קרעכצן און געוויינען..
  
און וואס ווייטער, איז געווארן ביי אונדזו אין שטוב אלץ שטרענגער און
שטרענגער. אלע זענען ארומגעגאנגען אויפגעטראגן, אנגעבלאזן, ברוגז. דער טאטע
איז געווען בייז אויף דער מאמע: די מאמע אויפן טאטן, און זיי ביידע אויף דער
גאנצער וועלט און אויסגעלאזט דאס ביטערע הארץ האט מען געוויינטלעך אויף
אונדז, יונגווארג. פאר אן איבעריק ווארט האט מען אונדז אויסגעריסן, געשלאגן,
געמימתט. ,קינדער זאלן ניט האבן קיין טבע זיך פלאנטען פאר די פיס?..
  
שפעטער, שפעטער האט מען ראסלען נעבעך ניט גערופן צום טיש אויך, ניט
ארויסגעלאזט זי פונעם חדר און ניט צוגעלאזט אונדז צו איר, און מען האט מער
ניט דערמאנט דעם נאמען אירן אפילו, גלייך וי ס׳איז גאר קיין מאל ניט געווען
קיין ראסל אויף דער ועלט, ― און ― מערקווערדיק! ― וואס מער מען האט
פון אונדז באהאלטן ראסלען האבן מיר באקומען אלץ מער חשק זי זען, זיין צו
איר נאענט. עס האט אונדז געצויגן צו איר וי א מאגנעט. זיינען מיר געפאלן
אויף אן עצה און האבן איר געשריבן א בריוול. דאס בריוול האט אונדז געשריבן
אונדזער קרוב, דער שלימזל דער שרייכבער, געוויינטלעך אין גראמען, און מיר
האבן זיך ארומגעטראגן מיטן בריוול עטלעכע טעג מיט עטלעכע נעכט, ניט
געוווסט וי אזוי דאס איבערצוגעבן,
  
זענען מיר געפאלן אויף אן עצה און האבן זיך געווענדעט צו דער מכשפהטע
)קיין אנדער נאמען האט זי ביי אונדז ניט געהאט(, געזאגט, אז מיר האבן צו איר
זייער א גרויסע בקשה. האט אונדז די מכשפהטע אויסגעהערט מיט זיייער א
  
97
    
פריינדלעך שמייכעלע און צוגעזאגט, אז זי וועט דאס אונדז טאן ―;אך! ― מיטן
גרעסטן פארגעניגן; קינדער בעטן, מהיכא״תיתי. פאר וואס ניט\? 7 און זי האט
צוגענומען ביי אונדז דאס בריוול, צוגעזאגט איבערגעבן דאס גאנץ קאנספיראטיו,
בסוד־סודות הייסט עס, און טאקע דעם זעלביקן אויף דער נאכט האט מען אונדז
געבעטן מחילה צום טאטן אין חדר אריין און מען האט אונדז אוועקגעלייגט
במחילה און מען האט אונדז מקיים־פסק געווען און דווקא גוט און דווקא נאך דער
אלטער מעטאדע, און מען האט אונדז מבטיח געווען, אז טאמער וועלן מיר זיך
דערוועגן נאך א מאל שרייבן אזעלכע בריוולעך צו ראסלען, וועלן מיר באקומען
כהנה וכהנה, דאס הייסט צוייענדיקע פארציעס.
  
ס׳פארשטייט זיך פון זיך זעלבער, אז מיר האבן דאס באלד אפגעטראגן
אונדוער ארעמען קרוב, דעם שלימזל, דעם שרייבער, איז ער געווארן אנגעצונדן
אט דער שלימזל, און האט גענומען א טינט און פען מיט א בויגן פאפיר און האט
אנגעשריבן אויף אונדזער משפחה א לידל. דאס לידל, געדענק איך, האט זיך
אנגעהוייבן אזוי:
  
געווען איז א מאל א משפחה,
האט זיך געטראפן מיט איר א מערכה:
א מיידל, א געזונטע, א שיינע,
  
א שטילע, א כשרע, א ריינע,
  
איז געגאנגען איין מאל ביי נאכט,
  
אן א לאנטערנע פארטראכט,
  
איינע אליין,. אויף יענער זייט טייכל ―
  
און געקומען צוריק מיט אייי
  
וואס ווייטער איז געשטאנען געדענק איך ניט. איך געדענק נאר, אז מיר,
יונגווארג, האבן דאס דאזיקע לידל איבערגעשריבן געחורט אויף אוייסנוייניק
און געהאלטן זיך ביי די זייטן לאכנדיק. האבן די עלטערן אנגעשמעקט, אז מיר
טראגן זיך ארום מיט פאפירלעך און לאכן עפעס זיייער געשמאק, האט מען
אונדז גענומען באזוכן, באטאפט אין אלע קעשענעס און מען האט אויסגעטרייסלט
ביי אונדז דאס שיינע לידעלע. האט מען אונדז קודם״כל, פריער פון אלע היומס,
אריינגעצימבלט, ויפל ס׳איז אין אונדז אריין, און ערשט נאך דעם האט מען
אונדז פארשלאסן אין שטעלעכל מיטן קעלבל אויף א גאנצער נאכט, אנגעזאגט,
אז דער טויט וועט אונדז זיין קארג, טאמער וועט מען זיך דערוויסן, אז מיר
  
98
    
האבן א מגע־ומשא מיטן ארעמען קרוב דעם שלימזל, וואס מאכט לידעלעך. און
דעם קרוב דעם שלימזל וואס מאכט לידעלעך האט מען געשיקט זאגן, אז טאמער
וועט ער זיך דערוועגן אריינטרעטן אין אונדזער ד, אמות, וועט מען אים 
איבערברעכן הענט און פיס.
  
4
  
און די משפחת האט ניט אויפגעהערט קומען אלע מאל צו אונדז מיט
וויזיטן און נאכפרעגן זיך, וואס מאכט עפעס ראסל? פאר וואס זעט מען ניט
ראסלען? און מער פון אלעמען געוויינטלעך די מומע אנזי און די מומע פראנזי.
די מומע אנזי איז מיט א מאל געווארן צוגעלאזט צו אונדז מיט מילד אן א
ברעג. אלע טאג האט זי געשיקט פרעגן: טאמער דארף מען א שטיקל אייז?
טאמער א ביסל איינגעמאכטס? א ביסל דאס? א ביסל יענץ? איין מאל איז זי
געקומען צו גיין אליין מיט איר כבוד, פארגעלייגט דער מאמען עפעס 
שטילערהייט אויפן אויער, איז די מאמע ארויס פון די כלים און האט זיך צעשריען
אויף איר;
  
― ווער בעט אייך? מען איז אייך מוחל אייערע טובות! גייט אייך 
געזונטערהייט. מען קען אייך מיט אייער גוטסקייט!.
  
איז די מומע אנזי אוועק א באליידיקטע און האט אונדז צוגעשיקט א מתנה;
עטלעכע קינדערשע וינדעלעך מיט א וויקלשנור. וואס דארף מען זיין אין כעס
אז יענער שיקט א וויקלשנור? ― בשום־אופן האבן מיר דאס ניט געקענט פאר״
שטיין, נאר קלעפ האבן מיר יענעם אויפדערנאכט געכאפט, וויפל ס׳איז אין אונדז
אריין ― ,קינדער זאלן ניט האבן קיין טבע זיך פלאנטען פאר די פיס?...
  
און די מומע פראנזי, אונדזער איינציקער גוטער פריינד, וואס מיר אלע
האבן זי געהאלטן ‏ פאר א גוטן פריינד, איז איין מאל געקומען צו גאסט 
אויסגעשלייערט אין דעם שיינעם הוט, געזעסן, געזעסן, געקוקט, געקוקט, און א זאג
געטאן צו דער מאמען מיט א פריינדלעכן שמייכל, אז אויב זי וויל, די מאמע
הייסט עס, ווועט זי איר צושיקן איר ריווע־לאהטשע. ריווע־לאהטשע, זאגט זי, איז
אן אנטיק אין דער וועלט. ריווע־לאהטשע האט, זאגט זי, א גרינגע האנט. ווען
ניט ריווע־לאהטשע, זאגט זי, וייסט זי ניט, זאגט זי, וואס מיט איר וואלט
געווען דעמאלט בשעת זי איז געווען ניט היינט געדאכט..
  
אזוי זאגט די מומע פראנזי און בשעת־מעשה שמייכלט זי זייער צוקערדיק,
  
99
    
נאר דער מאמען געפעלט ניט דער מומע פראנזיס צוקערדיק שמייכעלע, 
ענטפערט זי איר מיט א שטאך:
― פאר דיין גוטסקייט מעג דיר גאט ברוך־חוא ממלא זיין בכפליכפליים,
נאר ס׳איז פאראן א גלייכווערטל: היט מיך, גאטעניו, פון גוטע פריינד: פון
שונאים וועל איך מיך אליין אויסהיטן..
  
די מומע פראנזי פארשטייט וווהין דער ווינט בלאזט, הייבט זי זיך אויף
און גייט אוועק מיט דעם זעלביקן צוקערדיקן שמייכעלע וואס תמיד..
  
5
  
איין מאל ביי נאכט האט אונד! אויפגעוועקט א מוראדיקער רעש, א טומל,
א קלאפן מיט די טירן, א לויפן איבער די טרעפ. א גערעדערייי פון א סך, א סך
מענטשן, און עפעס משונה־ווילדע געשרייען האבן זיך געלאזט הערן פון ראסלס
חדר, גלייך וווי מען וואלט אימיצן געקוילעט. פינצטער איז געווען אין שטוב,
חושך אויף דער גאס. מיר, קליינווארג, האבן מורא געהאט אראפ פון די 
געלץגערס. האבן מיר זיך אייינגענארעט אין די קישנס, געקלאפט א צאן אין א צאן..
שטיל, מאדנע שטיל איז געווען אין שטוב, און קרעכצן האט זיך געלאזט הערן
פון ערגעץ, און נאך דעם עפעס א מאדנער קוויטש. מיר האבן אויפגעשטעלט
מויל און אויערן און צוגעהערט זיך, וואס טוט זיך דארטן און מיר האבן
דערהערט א באקאנטע שטים, דעם טאטנס קול:
  
― נו?
  
― שוין, ― ענטפערט אים נאך א באקאנטע שטים, דער מאמעס קול,
  
*
  
א זומערדיקער טאג איז געוען א שיינער, א ליכטיקער, א ווארעמער
זומערטאג. עס האט געשיינט די זון, די מילדע, ווארעמע, זומערדיקע זון: 
געשיינט און געלייכט אין אלע ווינקעלעך. אויך אלע פנימער זענען געווען ווארעם,
ליכטיק און פריילעך ― זומערדיק. אפילו די דינסטן אין שטוב זענען 
ארומגעגאנגען מיט אויפגעהויבענע קעפ. אן איבערקערעניש איז געווארן ביי אונדז
אין שטוב: דער טאטע איז ניט געווען מער בייז אויף דער מאמע, די מאמע
אויפן טאטן, און זיי ביידע אויף אונדז, יונגווארג. מען האט אונדו ניט געטראגן
מער פאר די האר, ניט געדרייט פאר די אויערן, ניט געגעבן קיין בוכענצעס, אז
  
100
    
,קינדער זאלן ניט האבן קיין טבע זיך פלאנטען פאר די פיס״. אן איבערקערעניש
איז געווען ביי אונדז אין שטוב.
  
פון וואנען האט זיך גענומען אזא איבערקערעניש ביי אונדו אין שטוב+ ‏ /
  
א פנים, אז פון דארטן, פון ראסלס חדרל האט זיך גענומען דאס 
איבערקערעניש. מחמת אלע מאל וואס די מאמע אין פון דארטן ארויסגעגאנגען, האט
איר דער פנים וווי געשיינט און געלויכטן און די אויגן זענען געווען וי 
איבערגעצויגן מיט א דין רויכל, ווי נאסלעך.. ‏
  
און דארט, אין יענעם חדרל, איז געלעגן ראסל און געקרעכצט שטיל, 
געקרעכצט און געאויקעט; און א קול פון א קליין באשעפענישל האט זיך געלאזט
הערן פון דארטן..
  
אט פון דעם ניייגעבוירענעם באשעפענישל איז דאס געווארן אזא 
איבערקערעניש ביי אונדן:
  
― א מיידל איז געווען דאס ניייגעבוירענע באשעפענישל, און א נאמען
האט מען דאס געגעבן..
  
טרעפט וואס פאר א נאמען האט מען דאס געגעבן? ―
  
דער פעליעטאן איז צוגעשיקט געווארן אין א רוסיש־יידישע צייטונג אין יאר 1903
אדער 1904, נא דער צענזאר האט אין אים געלערנט פשטים, אז ראסל מיינט רוסלאנד,
אנזי און פראנזי מיינט מען ענגלאנד און פראנקרייך, ריוועילאהטשע )די הויבאם( מיינט
מען רעוואלוציע. דאס ניייגעבוירעגע קינד מיינט מען ,קאנסטיטוציע״ אאז״וו. געדרוקט
שפעסער אין א ניריארקער יידישער צייטונג.
  
101
    
א חמצדיקער שמועס ועגן פסח אדער א פסחדיקער שמועס
אין דער ואכן
  
פאראן אן אלט ווווערטל: ,יוצא זיין פסח לכל הדעות, מוז מען עסן סיידן
הייסע קוילן״. איך האב מורא אז דאס ווערטל איז שוין באלד מקוים געווארן
אויף אונדז, די לעזער פון אונדזערע צוויי יידישע צייטונגען וואס גיבן זיף
ארויס אויף זשארגאן. אין די דאזיקע ביידע יידיש זשארגאנישע צייטונגען
זענען היינטיקן פסח ארויס צוויי דאקטויירים און ביידע פון איין שטאט, פון
קיעוו, און ביידע וועגן מצה{ צי איז מצה שעדלעך, צי נוצלעך? צי זאל מען
מצה עסן צי ניט עסן קיין מצה? ס׳פארשטייט זיך פון זיך זעלבסט, אז די דעות
פון די צוויי דאקטויירים גלייכן זיך ניט אויס: וואס איינער זאגט, דרינגט
דער אנדערער פונקט קאפויער, גלייך וי זיי האבן זיך אפגערעדט, די דאקטוירים
הייסן: איינער י. ב ע גר ער ס קי, דער אנדערער א. ווויניצקי. דער 
דאקטאר בענדערסקי איז אן אפטימיסט, א פרייילעכער דאקטאר, א חסיד פון מצה
און האלט פון לאטקעס, קניידלעך און כרעמזלעך אן עולם ומלואה. דער דאקטאר
וויניצקי איז אדרבה, א פעסימיסט, א גרויסער מתנגד פון; דער מצה״, 
קריטיקירט שטארק די קניידלעך מיט די לאטקעס און כרעמזלעך! דער דאקטאר
בענדערסקי זאגט, אז די מצה איז אייגנטלעך די זעלבע בולקע וואס בולקע. דער
חילוק איז וואס געיוירענער ברויט וווערט גיכער איבערגעקאכט, און מצה
געדויערט לענגער. דערפאר אבער ― אזויי טרייסט אונדז דער דאקטאר 
בענדערסקי ― וואס דאס ברויט האט זיך גיכער איבערגעקאכט האט דאס אונדו
געבראכט ווינציקער נוצן וווי די מצה וואס ליגט א ביסל לענגער אין מאגן. אין
איטאליע און לאמבארדיע ― רעדט אונדז אויס ווייטער ראט הארץ דער דאקטאר
בענדערסקי ― עסט דאס פאלק א גאנץ יאר מצה, דאס הייסט פלעצלעך אזעלכע
פון ניט געיוירן טייג. נאך מער, דער דאקטאר בענדערסקי זאגט אז פאר 4
געזונטן מאגן איז מצה אפשר נאך ערנערנדער פון שווארצברויט. דאס איז
בנוגע דער טרוקענער מצה. און וואס אנבאלאנגט די מאעלים וואס מיר מאבן
פון דער מצה, געפינט דער דאקטאר בענדערסקי, אז זיי זענען זייער געשמאק
און פאר א געזונטן מענטשן ניט נאר ניט שעדלעך נאר אפילו זייער נוצלעך!
  
102
   
 