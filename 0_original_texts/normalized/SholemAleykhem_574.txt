<body dir=״rtl״ style=׳font־family:״Times New Roman״,Ariel,FreeSerif;׳>
<h1>מנחם־מענדל [2]: מנחם־מענדל צו זיין ווייב שיינע־שיינדל 11</h1>
<h2>שלום עליכם</h2>
<h3>פון <a href=״https://www\. cs.uky\. edu/~raphael/yiddish/sholemAleykhem/contents\. html״>
www\. cs.uky\. edu/~raphael/yiddish/sholemAleykhem/contents\. html</a></h3>
<p>
מנחס־מענדל פון וווארשע צו זיין ווייב שיינע־שיינדל
אין פתרילעווקע ‏
</p><p>
11
</p><p>
לזוגתי היקרה החכמה הצנועה מרת שיינע־שיינדל שתחי׳!
</p><p>
ראשית בין איך דיר מודיע, אז איך בין ב״ה בקו החיים והשלום,
השית״ב זאל העלפן מ׳זאל תמיד הארכן איינס פון דאס אנדערע נאר גוטס
מיט בשורות טובות ישועות ונחמות בתוך כלליישראל ― אמן
</p><p>
והשנית זיי ויסן, זוגתי היקרה, אז סווצט מיט גאטס הילף קיין
מלחמה ניט זיין. דאס הייסט א מלחמה וועט זיין אזא שטיק גאלד זאל איך
האבן! און ניט איינע, ― א סך מלחמות, און גרויסע מלחמות, וי איך האב
דיר שוין געהאט געשריבן, נאר די מלחמה, וואס מ׳האט געמיינט, אז אט־אט
וועט זי ארויסשפרינגען צווישן די; גוטע פריינד״, וואס זענען אט־יערשט
געגאנגען האנט ביי האנט אויפן טערק, ― אט די דאזיקע מלחמה האט מען
שוין, ווי עס זעט אויס, דאנקען גאט, כמעט וי פארהיט, סיידן ס׳וועט זיך
טרעפן עפעס אזעלכעס, עפעס גאר אן אומגערעכטע זאך ― א קשיא אוייף די
באלקאנער קלאפערס? אז מען שמועסט ברידער, איז דאך ניט שייך... דערוויילע
דארף מען האפן אז ס׳וועט זיין שטיל. און דאס האט מען געקאנט וויסן פריער,
אז קוים וועלן; מיר״ זיך אריינמישן און ,מיר״ וועלן א זאג טאן ס׳זאל זין
שטיל, איז גענוג איין ווארט, ס׳זאל ווערן שטיל! טאקע גיבורים, טאקע מזיקים,
טאקע איינגענומען דעם טערק, פון דעסטועגן, אז זיי האבן נאר באקומען די
טעלעגראם, אז ס׳איז ניט שיין אז ברידער שותפים זאלן זיך שלאגן איבער
א ירושה, און אז ס׳וואלט א סך שענער געוווען מ׳אל זיך פארלאזץ איף
מענטשן, ― אזוי האבן באלד אנגעהויבן צו פליען דעפעשן פון די דאזיקע
שותפים, אז זיי זענען זייער צופרידן, אז זיי האבן גאר אנדערש ניט געקלערט
דורכצוקומען נאר בדרך־שלום! אדרבה, זיי וועלן נאך זאגן דעם גרעסטן דאנק..
אמת, דאס איז נאר געווען אויף דער הייסער שעה. מיט א טאג שפעטער, אז
מ׳האט זיי פארגעלייגט אז די ברידער, וואס האבן פארקאטשעט די ארבל און
גרייט געווען שוין פיטש־פאטש, זאלן מחילה אראפקאטשן די ארבל צוריק,
האבן זיי אנגעהויבן צו רעדן אנדערע ווערטער. און מען קאן נאך גאר ניט
</p><p>
134
</p><p></p><p>
וויסן איצט אויך, אויב אלע פיר שותפים וועלן ארויסשיקן קיין פיייטערבארג
זייערע שליחים־פרעזידענטן, און אפילו אז זיי ווועלן יא ארויסשיקן, צי וועלן
זיי זיך פארגלייכן, און מען קאן ניט זיין קיין נביא און פירזאגן וואס פון אזא
פארלאזעניעש קאן ארויס, אדער זיין אזוי קלוג און טרעפן, וואס וועט פראנץ״
יוסף זאגן, אויב מען וועט דעם סיכסוך צוווישן די; גוטע פריינד* אויסגלייכן
אן זיין ווויסן, ווארעם דאס וואס איז גוט פאר דיר, איז ניט גוט פאר מיר, און
וואס פאר איינעם איז ברויט, איז פארן אנדערן א טויט.. נאר דערוויילע איז
כדאי צו לייענען די דעפעשן פון די ,גוטע פריינד*, וואס זענען נעכטן געשטאנען
איינס קעגן אנדערן דאכט זיך שוין גרייט אויף צו געבן דעם ערשטן שאס, היינט
שריייען זיי שוין אריבער איינס דאס אנדערע און שוערן, כאפן די ערד, אז זיי
מיינען חלילה־וחס קיין שום בייז ניט און זיי זענען פארקערט גאר, אדרבה
ואדרבה!
</p><p>
איך, אז איך האב איבערגעלייענט די דאזיקע באלגארישע און סערבישע
דעפעשן ― שפעט ביי נאכט איז דאס געווען, אין דער רעדאקציע איז שוין ניט
געווען א משוגענער הונט חוץ מיר ― האב איך מיך אראפגעלאזט אונטן אין
דער רעדאקציע צו די ,בחורים די זעצערס״. איך כאפ מיך אפט אראפ צו זי
איך האב ליב די זעצערס. דאס איז א פאקארני פאלק. א; בחור א זעצער״ האט
אין זיך א טבע, וואס דו זאלסט אים ניט געבן דרוקן, וועט ער דיר דרוקן
און וואס דו זאלסט אים ניט זאגן, וועט ער דיך אויסהערן, קיין מאל ניט וועלן
דיך איבערשפארן און ניט איבערפרעגן אפילו, ס׳איז ניט כאסקל קאטיק, וואס
אויף יעדער זאך איז ביי אים דא א שאלה מיט א ואם תמצא לומר און מיט
א פון וואנען ווייסט מען דאס און מיט א טאמער דאס אייגענע פארקערט?.
האב איך מיך אוועקגעזעצט הייסט עס מיט די זעצערס א ביסל א שמועס טאן
מכוח דאס און יענץ און פון די ענטפערס, וואס זענען אנגעקומען פון די 
באלגארן און פון די סערבן, און איך זאג זיי: ,וייסט איר, יידן, זאג איך, וואס
איך האב מיך דערמאנט אצינד נאך אט די באלקאנישע דעפעשן? איך האב
מיך דערמאנט, זאג איך, איך בין געווען א מאל אויף א דין־תורה ביים רב
ביי אונדז אין כתרילעווקע. אויף בילעטן האט מען געדארפט גיין הארכן, צוויי
יידן קצבים האבן געהאט צווישן זיך א סיכסוך איבער א פעל פון א שטיקל
סקאט, וואס זיי האבן אוועקגעלייגט, איינער האט געבראכט הונדערט סימנים מיט
טויזנט ראיות מיט אותות ומופתים, אז די פעל איז זייינע, און דער אנדערער
האט געבראכט נאך מער סימנים און עדות, אז ס׳איז שקריוכזב ― ס׳איז גאר
</p><p>
135
</p><p></p><p>
זיין פעל. נאר די סימנים מיט די עדות מיט די ראיות מיט די אותות ומופתים
זענען ניט געווען אזוי שיין און חנעוודיק, ווי די טענות, וואס די צויי האבן
געטענהט. איך געדענק עס נאך אזוי וי היינט. איינער האט געהייסן זימל,
דער אנדערער ― לייבע. טענהט זימל ביים רב אזוי:
</p><p>
― הערט איר, רבי־לעבן, איר זענט דאך א ייד א חכם, די מעשה פון דער
זאך איז אזוי. איך האב צו לייבן גארניט ניט. וואס האב איך צו אים! א ייד
א קצב, אזוי וי איך, הארעוועט נעבעך און זוכט א שטיקל ברויט צו 
פארדינען, און איך שווער בי וואס איר וילט, אז איך בין זייער צופרידן, וואס
ער איז געקומען מיט מיר צו אייך אויף א ריז׳תורה, זיך פארלאזן אויף אייער
יושר, זייט זיכער, אז ווי אזוי איר וועט צופסקענען, אזוי וועט זיין גוט, איך
ועל, מעגט איר מיר גלייבן, ניט איבערקערן די צונג, זאגן חלילה א שלעכט
ווארט קעגן עמעצן. נאר איין זאך דארף איך אייך זאגן, רבי, פריער ― איר
זענט גאר קיין מבין ניט, ער אט דער לייבע איז, א רוח אין זיין טאטן 
פערעטאטן! דאס איז א גנב און א ממזר און א טרייפניאק און א חלב־יונג און כל
מום דע, גאלע סירכה פון אויבן ביז אראפ, א נבלה, פאר די הינט אים 
ארויסצוווארפן! איר דארפט ניט נאר צופסקענען אז די פעל איז מיין פעל, איר דארפט
אים נאך קנסענען, דעם גנב, ער זאל מיר באצאלן וואס די פעל איז ווערט מיט
אלע הוצאות, ער זאל געדענקען דאס אנדערע מאל און פארזאגן קינדסקינדער!+
</p><p>
אזויי האט געטענהט זימל גאנץ הויך אויף א קול. און לייבע האט געטענהט
כמעט דאס אייגענע, נאר העכער:
</p><p>
― הערט זשע אויס, רביניו, ס׳איז דאך נאריש, איך בין ניט אזא אנכאפער /
און עזות־פנים, וי זימל, און איך האב ניט אזא פאסקודנע מויל ווי ער און
וועל דעריבער ניט גיין רעדן אויף אים שלעכטס. איך בין מודה, אז מיר זענען
ביידע קצבים, א יאטקע לעבן א יאטקע, קיין מאל, הערט איר, ניט געקריגט זיך,
קיין שלעכט ווארט ניט געזאגט זיך, עס וואלט איצטער אויך גארניט געווען
ביי אונדז, ווען ניט אט די מעשה מיט דער פעל, וואס האט אונדז געבראכט
צו אייך מיט דער די תורה און וואס איז אדרבה, זייער גלייך, לאזן מענטשן
הערן און לאז דער רבי פסקענען על״פי דין, ווער פון אונדז איז גערעכט און
ווער איז אומגערעכט. דערויף זענט איר דאך עפעס א רב און א מענטש פון
תורה און א ייד א חכם און מיר זענען פראסטע יידן, מיר זאלן אייך פאלגן
איך וועל דאך אייך געויס פאלגן, און זימל וועט אייך מסתמא אויך פאלגן
פאר וואס זאל ער אייך ניט פאלגן, אז ער אלין ווייס, אז די פעל איז אזוי
</p><p>
136
</p><p></p><p>
זיין פעל, ווי זי איז אייער פעל 1 ניט מער, ס׳איז נאר אן אנשטעל, ער מיינט,
טאמער וועט אים געראטן און איר וועט אים צופסקענען די פעל. איצט, אז
איר וועט אויסהערן מיינע עדות, וועט איר אליין זען, וועמענס פעל דאס איז
און ווער וועמען עס דארף באצאלן דריי מאל אזוי פיל, און ער וועט געדענקען
וי אזוי צו ראבעווען פרעמדע פעל, אט דער גנב ב״גנב, דער ממזר בן־ממזר,
אט דער טרייפענער ביין, ס׳זאל זיין טאטן ארויסווארפן און אים אריינווארפן,
אין אזא בייזער שעה אויסגערעדט זאל זיין אמן רבונוישליעולם! ־
</p><p>
;איר ווילט וויסן, זאג איך, יידן, וואס איז געווען דער סוף פון דער די״
תורה? דער סוף איז געווען א מיאוסער סוף. די צוויי קצבים האבן אזוי לאנג
געטענהט און געשארפט די צינגלעך, ביז מ׳איז פארפארן איינס דאס אנדערע
אין די בערד אריין און דער רב איז גערן געווען, אז זיי זענען געוווען איף
יענער זייט טיר...״ האב איך מורא, זוגתי היקרה, אז דא זאל אויך ניט זיין
דאס אייגענע. ובפרט אז דא זענען ניט קיין צוויי קצבים, נאר גאנצע פיר, און
אחוץ זיי זענען פאראן גלאט שטיגוטערעס, זייטיקע מענטשן, אזעלכע וואס
קוקן נאר ארויס סזאל ווערן א שטיקל געשלעג צווישן די קברידער״, וועלן
זיי שוין אפלעקן א ביינדל... איך מיין אבער, אז ס׳וועט דערצו ניט קומען
אונדזער סעזאנאוו וועט ניט דערלאזן. איין שטיקל חסרון נאר, וואס ער איז
ניט מיט אלעמען, געכאפט א פארקילעכץ, איז איין מאל אוועק. והשנית, דאס
וואס אונדזערע מיניסטארן זענען איצט שטארק פארנומען מיטן בויקאט אוייף
דער דומע. ס׳איז היינט געווארן ברוך־השם אזא מאדע: באלד עפעס ― בויקאט!
זאגסטו מיר א קרום ווארט, ענטפער איך דיר ניט קיין חצי דיבור, נאר איך
בויקאטעווע דיך, דאס הייסט איך הער דיך ניט און איך זע דיך ניט און איך
קען דיך ניט און איך וייס גאר ניט צי דו ביסט אפילו גאר דא אויף דער
וועלט!. די פאליאקן מיט זייער בויקאט אויף די יידן זענען געווען גוט אויפן
פעטשאטיק. אויף זיי קוקנדיק האבן שוין אלע גענומען נאכטאן. ציוניסטן בויקא״
טעווען דעם קאנגרעס. ימיניסטארן בויקאטעווען די דומע. באלד וועלן שוין די
ווייבער אנהייבן בויקאטעווען זייערע מאנען, קינדער ― זייערע טאטע־מאמע,
| חדר־יינגלעך ― זייערע רביס, דינסטמיידלעך ― זייערע בעליהביתטעס, פערד
― זייערע בעל־עגלות ― הקיצור, הימל און ערד און בויקאט! נאר שענער
פון אלע בוייקאטן איז דער בויקאט פון אונדזערע מיניסטארן. פון וואנען האט
זיך עס גענומען, ווילסטו וויסן? פון א קלייניקייט: דער רוח האט געטראפן
איינעם א דעפוטאט פון די שווארצע דעפוטאטן ― מארקאוו נומער צוויי רופט
</p><p>
137
</p><p></p><p>
מען אים ― ער זאל זיך ארויסכאפן מיט א גראבלעך ווארט אין דער דומע.
דערמאנען, אז ס׳שטייט געשריבן ערגעץ קלא תגנוב* און אז גנבענען טאר
מען ניט... גלייך ווי אויף דעם האבן זיי, די שווארצע הייסט עס, מאנאפאל
און נאר זיי מעגן טאן מיטן עלא תגנוב״ וואס זיי ווילן... און איך וועל דיר זאגן
דעם אמת ― איך האלט מיט זיי, מיט די שווארצע, ווארעם וואס זיי זאלן ניט
זאגן, זאגן זיי דאס, וואס זיי מיינען, אן קונצן. אט למשל ווילן זיי, אז בייליס זאל
זיין שולדיק אין דעם וואס ער איז גאט די נשמה שולדיק. טענהנען זיי נעבעך:
;מיר ווייסן טאקע, און איר ווייסט, און די גאנצע וועלט וייסט, אז איר דארפט
האבן אונדזערע קינדערס בלוט אויף סים סאט תשעה ניינציק כפרות, נאר מיר
ווילן, אז איר זאלט מודה זיין, אז איר דארפט עס יא האבן, און אויב ניט איר
אלע, איז כאטש א סעקטע פאראן ביי אייך אזעלכע.. וואס וועט אייך ארף
אז איר וועט דאס זאגן 1 מאדנע יידן איר זענט! איר דארפט ניט זאגן, אז איר
קוילעט אונדזערע קינדער אויף פסח. ניין. איר דארפט נאר זאגן, אז על־פי דין
וואלט איר עס טאקע באדארפט, נאר איר טוט דאס ניט, ווייל איר זענט צווישן
אונדז אזא צייט, האט איר זיך שוין אנגעשמעקט מיט פיינקייט און מיט איידלקייט
און זענט געווארן לייטן גלייך...* היינט פארשטייסטו שוין, זוגתי היקרה, פאר
וואס איך האלט דווקא מיט מארקאוון און דווקא מיט פורישקעווויטשן? ווען
איך זאל זיין, הערסטו, אין דער דומע, וואלט איך קיינעם ניט געלאזט רעדן
נאר די צוויי. צוואנציק מיליקאווס מיט דרייסיק טשעכידזעס וועלן דאס ניט
אויסרעדן, נארעלע, אין א יאר, וואס א מארקאוו אדער א פורישקעוויטש קאן
אויסרעדן אין איין האלבער מינוט! איך האב פאר זי א שטיקל ארבעט אין דער
דומע, א גאנצע קאמבינאציע. נאר מחמת איך האב קיין צייט ניט ― מ׳דארף
א טראכט טאן מכוח גיין שלאפן ― מאך איך דאס בקיצור. אי״ה אינעם אנדערן
בריוו וועל איך דיר ארויסשרייבן אלצדינג נאך מער באריכות. לאז גאט געבן
מיט געזונט און מיט הצלחה. זיי געזונט און קוש די קינדער שיחיו און גריס
די שוויגער שתחי, און דער גאנצער משפחה זאלסטו לאזן גריסן גאר פריינדלעך.,
ממני בעלך מנח ם־ מ ענדל
</p><p>
138
</p><p></p><p>
שיינע־שיינדל פון פתרילעווקע צו איר מאן מנהם־מענדל
אין ווארשע
</p><p>
8
</p><p>
לכבוד בעלי היקר החכם מופלג הנגיד המפורסם מוחר״ר מנחם מענדל נ״י!
</p><p>
ערשטנס קום איך דיר צו מעלדן אז מיר זענען אלע גאט צו דאנקען
אין בעסטן געזונט. גיב גאט דאס נעמלעכע פון דיר צו הערן אויף ווייייטער ניט
ערגער. צווייטנס שרייב איך דיר, בעלי היקר, אז די צרות וואס מיר טראגן
איבער דא אין כתרילעווקע, ווייס איך ניט אויב ס׳איז דא נאך א שטאט אויף
דער ווועלט וואס האט גאר געהערט פון זיי. אזא זאך, וואס האט זיך פארלאפן
ביי אונדז דא ניט לאנג, האט זיך נאך ניט געטראפן אין ערגעץ זינט די וועלט
שטייט. מיר לעבן נאך איצט אויך אין איינע שרעק און אין איינע פחדים. גאט
האט אונדז צוגעשיקט א המן א פריסטא, וויל ער זיך אן אונדז נוקם זיין
און ווער איז שולדיק מיינסטו? טאקע אונדזערע נגידים אליין. און ניט אזוי נאך
די נגידים, וווי די ליידיק״גייערס די שרייבערס, וואס שרייבן אויף די געזעטן
זי האבן ניט וואס צו טאן, כאפן זיי זיך אן אין יעדער נארישקייט, צעשמירן
עס אויף די בלעטער און מאכן דערפון, וי זאגט די מאמע: א גאנצן צימעס 
צעלייגט אויף זיבן טעלערלעך... ווען ניט זיי, וואלט גארניט געווען. דער פריסטא:ז
דער המן וואלט זיך מסתמא געמארדעוועט און געמארדעוועט און וואלט זיך
איבערגעמארדעוועט. נאר איך פארכאפ דיר די פיש פאר דער נעץ, גאר פאר״
געסן אז מען דארף דיר פריער דערציילן די מעשה. די מעשה איז א שיינע
מעשה נאר א קורצע. איך קאן זי דיר איבערגעבן אין דריי ווערטער, אויב דו
האסט צייט מיך אויסהערן ביזן סוף און אוב דו קענסט אוועקווארפן אויף א
מינוט דיינע גרויסע עסקים מיט דיינע טערקן און מיט דיינע מלכים און מיט
דיינע מיליאנערן און דערמאנען זיך או דו האסט א וווייב ביז הונדערט און
צוואנציק יאר, וואס קען ניט אפשר אזוי פויגלדיק שרייבן, וי איר מאן דער
שרייבער, נאר א מעשה דערציילן קאן א גוי אין פאסטעלעס אויך.
</p><p>
הכלל, דו דארפסט געדענקען לווי דעם טויבנס זונדל, שלמח־וועלוול 
שארלאטאן 1 איז ער היינט געווארן א גאנצער יאדטעבע־ראם, א נגיד מיט א 
פאיטאנדל. דער איינציקער נגיד און דער איינציקער פאיטאן! פון וואנען האט זיך
</p><p>
139
</p><p></p>
</body>