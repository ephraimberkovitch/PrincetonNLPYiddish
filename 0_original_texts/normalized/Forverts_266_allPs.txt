 ייווא האט לעצטנס איינגעפירט א חודשלעכן יידיש־קלוב דורך „זום‟, ווו דער יידישער אקטיאר און קולטור־טוער, שיין בייקער, באקענט דעם ברייטן עולם מיט פארשידענע פערזענלעכקייטן פון דער יידיש־וועלט. 
 די סעסיעס ווערן געפירט אויף ענגליש, כדי מענטשן וואס קענען נישט קיין יידיש זאלן זיך דערוויסן וועגן די כלערליי יידישע טעטיקייטן וואס קומען פאר די טעג. 
 ביי דער קומעדיקער טרעפונג וועט בייקער פירן א שמועס מיט דער יידישער זינגערין, לידער־שרייבערין, אקטריסע און קולטור־פארשערין מרים חיה סגל. זי וועט דערציילן וועגן אירע קולטור־טעטיקייטן און אירע פארשונגען פון דער יידישער טעאטער־מוזיק. 
 די פראגראם קאסט נישט קיין געלט אבער מע מוז זיך פארשרייבן פון פריער דורכן גיבן א קוועטש דא. 
