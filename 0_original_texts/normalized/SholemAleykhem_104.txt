 
 פעליעטאנען: אפאריזמען 
 שלום עליכם 
 פון  
www\. cs.uky\. edu/~raphael/yiddish/sholemAleykhem/contents\. html  
 
געדאנקען, משלים, מוסר און גלאט קלוגע רייד פון גרויסע לייט פון
א מאל און אויך פון היינטיקע צייטן. פריי באארבעט, צוגעזעצט און
איבערגעאנדערשט פון שלום־עליכם
  
1
„ווער איז א חכם? ― דער וואס לערנט זיך אפ פון יעדן איינציקן. ווער איז
א העלד? ― דער וואס נעמט איין דעם יצר־הרע. ווער איז אן עושר? ― דער
וואס באגנוגנט זיך מיט דעם וואס ער האט״. (אזוי זאגן די חז״ל.) און איך זאג:
ווער איז א חכם? ― דער וואס האט געלט. ווער איז א העלד? ― דער וואס האט
געלט. ווער איז אן עושר? דער וואס האט געלט.
2
„דער וואס קען גוט מענטשן, דער אנטלויפט ניט פון מענטשן און יאגט זיך
ניט נאך זיי״. (אזוי זאגט מארק אוורעליוס.) און איך זאג: דער וואס קען גוט
מענטשן, דער אנטלויפט פון מענטשן ווו דער שווארצער פעפער וואקסט.
3
„א מענטש וואס שטייט אויף די שפיץ פינגער, קאן לאנג ניט שטיין״. (אזוי
זאגט לאא־טסע.) און איך זאג: א מענטש וואס שטייט איינגעבויגן, אדער
אויסגעצויגן ווי א סטרונע, דער וועט שטיין לאנג...
4
„א, ווי גליקלעך מיר זענען, וואס מיר האבן ניט קיין שונאים!״ (אזוי זאגט
בודא.) און איך זאג: א, ווי גליקלעך מיר זענען, וואס מיר האבן שונאים!
5
„א פערד איז ניט דערמיט אויסגעשטעלט, וואס ער קאן ניט קרייען ווי א האן,
ער איז אומגליקלעך נאר דעמאלט ווען ער פארלירט דעם גאנג״. (אזוי זאגט
עפיקטעט.) און איך זאג: אן אקס איז ניט דערמיט אויסגעשטעלט, וואס ער האט
א לאנגע צונג און קאן קיין שופר ניט בלאזן; ער איז אומגליקלעך נאר דעמאלט,
ווען מען פירט אים צו דער שחיטה.
6
„א לייטישער מענטש אז ער טוט א גוטע זאך, באהאלט ער זיך פאר מענטשן
  
86
    
און האט קיין חרטה ניט, טאמער ווייסט דערפון קיינער ניט״. (אזוי זאגט קאנפוצי.)
און איך זאג: א היינטוועלטיקער לייטישער מענטש אז ער טוט אן עוולה, באהאלט
ער זיך ניט פאר קיינעם און האט קיין חרטה ניט, טאמער ווייסט דערפון די
גאנצע וועלט.
7
„אקעגן דער גרויסער וועלט איז דער מענטש געגליכן צו א קליין שטעקעלע,
נאר א קלוגס״. (אזוי זאגט פאסקאל.) און איך זאג: אקעגן דער גרויסער וועלט
איז דער מענטש געגליכן צו א קליין שטעקעלע, נאר סע שלאגט.
8
„אלץ וואס גרויס איז ― וואקסט פאוואלינקע״. (אזוי זאגט סענעקא.) און איך
זאג: אלץ וואס גרויס איז ― וואקסט פאוואלינקע, אחוץ פראצענט, וואס וואקסט
משוגענערווייז, אן רעגן, אזוי וווי קראפעווע.
9
„אז דו רעדסט, זאלן דיינע ווערטער זיין בעסער ווי געשוויגן״. (אזוי זאגט
אן אראביש גלייכווערטל.) און איך זאג: אז דו שווייגסט, זאל דיין שווייגן
זיין בעסער ווי גערעדט.
10
„לייענען און שרייבן הייסט נאך ניט קיין בילדונג, אויב זי פירן ניט דעם
מענטשן אין דרך־הישר״. (אזוי זאגט דזשאן ריעסקין.) און איך זאג: לייענען און
שרייבן הייסט נאך ניט קיין בילדונג, אז מען האט ניט קיין דיפלאם.
11
„אן אנגעבראכענער שארבן קלינגט ניט; אן איבערגעבראכענער אויף
צווייען קלינגט ווידער״. (אזוי זאגט ריכטער.) און איך זאג: אן אנגעבראכענער
שארבן טויג אויף כפרות! אן איבערגעבראכענער אויף צווייען ― ווארפט אים
ארויס!
12
„צו א גארטן זענען געקומען צוויי מענטשן: איינער אן אויפגעקלערטער,
דער אנדערער א פרומער. האט זיך דער אויפגעקלערטער גענומען ציילן די
ביימער, רעכענען די פירות און מאכן א חשבון, וואס פאר א ווערט קאן האבן דער
גארטן. און דער פרומער האט זיך באקענט מיטן בעל־הבית, צוגעגאנגען צו א
בוים און פארביסן מיט די פירות״. (אזוי זאגט א בראמינער.) און איך זאג:
צו א גארטן זענען געקומען צוויי מענטשן: איינער אן עם־הארץ, דער אנדערער
  
87
    
א רשע. האט זיך דער עם־הארץ גענומען באלד צו די פירות, און דער רשע איז
געגאנגען פריער הרגענען דעם בעל־הבית.
13
„זאלסט גיין מיטן אמת אפילו מיט א קינד; האסטו אים עפעס צוגעזאגט,
זאלסטו מקיים זיין, אניט וועסטו אים געוויינען צו ליגן״. (אזוי זאגן די חז״ל.)
און איך זאג: זאלסט גיין מיטן אמת אפילו מיט דיין ווייב; האסטו איר עפעס
צוגעזאגט, זאלסטו מקיים זיין, אניט וועסטו האבן אפגעשניטענע יארן.
14
„האסטו אין זינען נאר יענעם, קאנסטו האפן עס זאל דיר ארויסקומען א מאל
א טובה״. (אזוי זאגט פלאטאן.) און איך זאג: האסטו אין זינען נאר דיך, קאנסטו
האפן עס זאל עמעצן ארויסקומען א רעה.
15
„דערנער מאכן א תל פונעם פעלד: זינד פירן איבער דעם מענטשן און
מעשים טובים פירן צו א גוטן סוף״. (אזוי זאגט בודא.) און איך זאג: דערנער
מאכן א תל פונעם פעלד און וואקסן אומעטום; זינד פירן איבער דעם מענטשן,
און פון דעסטוועגן זינדיקן אלע מענטשן און אויף מעשים טובים איז ניטא קיינער
אין דער היים,
16
דאס מעכטיקסטע וואס געוועלטיקט אויף דער וועלט אין דאס וואס מען
זעט דאס ניט און מען הערט דאס ניט און מען קאן דאס ניט אנטאפן״. (אזוי זאגט
לאא־טסע.) און איך זאג: דאס מעכטיקסטע וואס געוועלטיקט אויף דער וועלט איז
געלט, ווארעם מען זעט דאס און מען הערט דאס און מען קאן דאס אנטאפן.
17
„דער גרעסטער סוד צו זיין שטענדיק אויפגעלייגט ― ניט צו לאזן זיך צום
הארצן די הבלי העולם, נארישע זאכן״. (אזוי זאגט סמאילס.) און איך זאג: דער
גרעסטער סוד צו זיין שטענדיק אויפגעלייגט ― ניט צולאזן זיך צום הארצן
פרעמדע צרות. דעריבער פליט אפט מאל דער ארעמאן ביים נגיד פון די טרעפ, ווארעם
ער קאן ניט הערן זיינע צרות.
18
„ניט קיין ימים צעטיילן די פעלקער, נאר דאס וואס זיי זענען ניט
געבילדעט״. (אזוי זאגט דזשאן ריעסקין.) און איך זאג: ניט קיין ימים צעטיילן די
פעלקער, נאר די פעלקער צעטיילן די ימים,
  
88
    
19
„קליינע צרות איז אייגנטלעך א גאנץ גוטע זאך״. (אזוי זאגט איינער א
בראמינער.) און איך זאג: קליינע צרות איז אייגנטלעך א גאנץ גוטע זאך, נאר
פאר יענעם.
20
„ווער איז א העלד? ― דער וואס האט פונעם שונא געמאכט א גוטן פריינד״.
(אזוי זאגן די חז״ל.) און איך זאג: ווער איז א העלד? דער וואס האט דעם שונא
באגראבן ניין איילן אין דער ערד.
21
„א מענטש מאכט זיך גרויס זיין גליק פונקט אויף אזוי פיל ווי ער
פארגרעסערט דאס יענעם״. (אזוי זאגט בענטאם.) און איך זאג: א מענטש מאכט זיך
גרויס זיין פארמעגן פונקט אויף אזוי פיל ווי ער פארקלענערט דאס ביי יענעם.
22
„מענטשן זענען זיך טועה ניט דערפאר וואס זיי ווייסן ניט, נאר דערפאר וואס
זי מיינען אז זיי ווייסן״. (אזוי זאגט רוססא.) און איך זאג: מענטשן זענען זיך
טועה ניט דערפאר וואס זי ווייסן ניט, און ניט דערפאר וואס זיי מיינען אז זיי
ווייסן, נאר דערפאר וואס זיי מיינען אז יענע ווייסן ניט.
23
„דעם ערלעכן טרעפט אויך א מאל אז עס גייט אים ניט״. (אזוי זאגט
שעקספיר.) און איך זאג: דעם ערלעכן טרעפט אויך א מאל, אז עס גייט אים.
24
„די וועלט איז א שטוב, וואס באשטייט א סך מער פון טרעפ ווי פון חדרים״.
(אזוי זאגט בערנע.) און איך זאג: א פנים דערפאר וואלגערן זיך א סך מער אויף
די טרעפ ווי די וואס זיצן אין שטוב.
25
„דער טויט איז דער ערגסטער קרעדיטאר״. (אזוי זאגט בייראן) און איך
זאג: קרעדיטארן ― דאס איז דער ערגסטער טויט.
26
„די וועלט ― דאס איז א מחשבה פון גאט״. (אזוי זאגט שילער.) און איך זאג:
די וועלט איז א מחשבה פון גאט, נאר א שלעכטע מחשבה.
27
„א מיצווה קוקט זיך ניט ארום, מען זאל ניט מיינען אז זי זוכט כבוד״. (אזוי
  
89
    
זאגט געטע.) און איך זאג: אן עבירה קוקט זיך ניט ארום ― מען זאל זי ניט פאקן.
28
„מיר באנוצן די האק אויף צו מאכן א שטעקל צו דער האק״. (אזוי זאגט לעוו
טאלסטאי.) און איך זאג: מיר באנוצן די האק אויף צו האקן קעפ.
29
„די ליבע ביי היינטיקע קינדער ליגט ניט אין הארצן, ניט אין די אויגן״.
(אזוי זאגט שעקספיר.) און איך זאג:‏ די ליבע ביי היינטיקע קינדער ליגט ניט אין
הארצן נאר אין קעשענע.
30
„כל הרודף, ווער עס יאגט זיך נאך כבוד, פון דעם אנטלויפט דער כבוד, און
ווער עס אנטלויפט פון כבוד, דעם יאגט דער כבוד נאך״. (אזוי זאגן די חז״ל.) און
איך זאג: ווער עס יאגט זיך נאך כבוד, דער באקומט דעם כבוד, און ווער עס
אנטלויפט פון כבוד, לאזט מען אים לויפן.
31
„א שונא קומט צו נוץ: ער דערמאנט אונדז אונדזער חוב צום מענטשן״.
(אזוי זאגט שילער.) און איך זאג: א שונא קומט צו נוץ ― מען קאן זיך מיט אים
רעכענען.
32
„פארטרייב איין עבירה, וועלן צען עבירות אליין אוועקגיין״. (אזוי זאגט ראד.)
און איך זאג: פארטרייב איין עבירה, וועלן אויפשטיין צען אנדערע.
33
„א חכם פאדערט א סך פון זיך און ווינציק פון יענעם״. (אזוי זאגט א
כינעזער.) און איך זאג: א חכם פאדערט א סך פון יענעם און ווינציק פון זיך.
34
„אז דו האסט ליב, אז דו טוסט גוטס און האסט צרות ― ביסט דו א מענטש״.
(אזוי האט געזאגט אן אינדיאנער.) און איך זאג: אז דו האסט ליב, אז דו טוסט
גוטס און האסט צרות ― ביסט דו אויף צרות.
35
„אז דער פאסטעך ווערט ברוגז אויף די שאף, גיט ער זיי א בלינדן שעפס
פאר א פירער״. (אזוי האבן געזאגט אונדזערע חז״ל) און איך זאג: אז דער
פאסטעך ווערט ברוגז אויף די שאף, קוילעט ער א שעפס אויף אנבייסן.
  
90
    
36
„אז די פייל טרעפט ניט ווי מען דארף, באשולדיקט דער קלוגער שיסער זיך,
ניט די פייל״. (אזוי זאגט קאנפוציוס.) און איך זאג: אז די פייל טרעפט ניט
ווי מען דארף, שיסט דער קלוגער שיסער נאך א מאל.
37
„לעב אזוי, גלייך ווי דו דארפסט זיך אט באלד געזעגענען מיטן לעבן״. (אזוי
זאגט מארק אוורעליס.) און איך זאג: לעב אזוי, גלייך ווי דו ביסט נאר וואס
געבוירן געווארן.
38
„אז ווויל איז דעם מענטש וואס האט זיך איינגעמידט, מיאש געווען צו זוכן
דאס אמתע גליק אויף דער וועלט״. (אזוי זאגט פאסקאל.) און איך זאג: אז אך
און וויי איז דעם מענטשן וואס האט זיך איינגעמידט, מיאש געווען צו זוכן דאס
אמתע גליק אויף דער וועלט.
39
„אונדזערע מעשים זענען ניט אזוי שלעכט ווי אונדזער רצון״. (אזוי זאגט
וואווענארג.) און איך זאג: אונדזער רצון איז ניט אזוי שלעכט ווי אונדזערע
מעשים.
40
„סיי דאס וואס מיר רופן אן גוט, סיי דאס וואס מיר רופן אן שלעכט, איז
אלץ איינס נוצלעך פאר אונדז, אויב מיר קוקן דערויף ווי אויף אן אפקומעניש.
(אזוי זאגט לעוו טאלסטאי.) און איך זאג: סיי דאס וואס מיר רופן אן גוט, סיי
דאס וואס מיר רופן אן שלעכט איז אלץ איינס נוצלעך פאר אונדז, אויב מיר ווייסן
אז מיר קענען דערפון עפעס האבן.
41
„וויסן אז דאס וואס דו ווייסט און דאס וואס דו ווייסט ניט ווייסטו ניט ―
אט דאס איז די אמתע וויסנשאפט״. (אזוי האט געזאגט א כינעזער.) און איך זאג:
וויסן אז דאס וואס דו ווייסט ווייסטו און דאס וואס דו ווייסט ניט, מאכן זיך ניט
וויסנדיק ― אט דאס איז די אמתע וויסנשאפט.
42
„טויזנט וועגן פירן צו פאלשקייט, און צום אמת איז פאראן נאר איין וועג״.
(אזוי זאגט זשאן רוסא.) און איך זאג: דערפאר א פנים גייען מענטשן צו
  
91
    
פאלשקייט, ווייל ס׳איז פאראן טויזנט וועגן, און זייער ווינציק גייען צום אמת,
ווייל ס׳איז מער ניט פאראן ווי איין וועג.
43
„קיינער ווייסט ניט וואס איז דער טויט: אפשר איז ער גאר א גליק״. (אזוי
זאגט פלאטאן.) און איך זאג: עס קאן זיין, אז דער טויט איז א גליק, נאר איך
בין מוחל דעם גליק.
44
„איטלעכער מענטש קאן זען זיך אליין אין יענעמס פנים, און דערפאר טוען
אפט מאל מענטשן דאס וואס א הונט: א הונט אז ער דערזעט אין שפיגל זיין
געשטאלט, מיינט ער אז דארט איז נאך א הונט, הייבט ער אן צו בילן״. (אזוי
זאגט שאפענהאוער.) און איך זאג: א מענטש איז קליגער פון א הונט: ער צעברעכט דעם שפיגל, בכדי ער זאל זיין צורה דארט ניט אנקוקן.
45
„גליקלעך איז דער וואס גייט זיך ניט צונויף מיט נאראנים״. (אזוי זאגט
בודא.) און איך זאג: גליקלעך איז דער וואס גייט זיך ניט צונויף מיט נאראנים
און דערפאר איז ניטא קיין סך גליקלעכע אויף דער וועלט.
46
„מיר קאנען ניט שטערן די פויגלען פליען איבער אונדזערע קעפ: מיר
האבן אבער גענוג כוח, מיר זאלן זיי ניט לאזן זיך באזעצן אונדז אויפן קאפ״.
(אזוי זאגט לוטער.) און איך זאג: מיר קאנען ניט שטערן די פויגלען פליען
איבער אונדזערע קעפ; מיר האבן אבער ביקסלעך אויף צו שיסן זיי און מאכן
פון זיי נאכדעם זיסע שפייז און די בעסטע מאכלים.
47
„אין יעדן טעות ליגט א שטיק אמת, און אין יעדן אמת ליגט א שטיק טעות״.
(אזוי זאגט ריקערט.) און איך זאג: דערפאר גייען מיר ניט מיטן אמת, בכדי מיר
זאלן ניט האבן קיין טעות.
48
„האלט זיך איין פון צו שפארן זיך ― דו וועסט קיינעם ניט איבערשפארן,
יענעמס מיינונגען זענען ווי די טשוועקעס; וואס מער דו קלאפסט אויף זיי, מער
קריכן זיי אריין״. (אזוי זאגט יוווענאל.) און איך זאג: מיינונגען זענען טשוועקעס;
אפט קומען מענטשן מיט זייער האמער און מיט זייערע טשוועקעס.
  
92
    
49
„דער נסיון באווייזט אונדז, אז אויף קיין זאך האט א מענטש ניט אזוי צו
שאפן ווי אויף דער צונג״. (אזוי זאגט ספינאזא) און איך זאג: ניטא נאך אזא
געטרייער דינער ווי די צונג; פאלגט, וווהין מען שיקט זי.
50
„עס זאל אצינד ניט זיין מער קיין יידן אויף דער וועלט, נאר איינער, וואלט
מען געפארן פאר הונדערט מייל אים אפגעבן שלום״. (אזוי זאגט היינע.) און איך
זאג: עס זאל אצינד ניט זיין מער קיין יידן אויף דער וועלט, נאר איינער, וואלט
מען אים אויך ארויסגעשיקט.
  
1903
  
93
    
א סיפור־המעשה
  
1
  
אונדזער משפחה איז א גרויסע משפחה, א גרויסע און א בארימטע,
  
מיט וואס, ווילט איר וויסן, איז זי בארימט?״ ,מיט אירע נגידים״קולאקעס,
מיוחסים־פרומאקעס, חסידים־צבועקעס, שיכורים־הוליאקעס, גנבים־באסיאקעס...״
  
אזוי האט געזאגט אויף איר טאקע איינער פון אונדזער משפחה, א שרייבער
איז ער, א לץ, א פארשלעפטע קרענק און א גראמזאגער. נאר ווייס איך וואס
א גראמזאגער קאן זאגן! איך געדענק, אז אונדזער שטוב האט זיך גערעכנט פאר
א פרומע שטוב, א כשרע שטוב, אן ערלעכע שטוב. מילא פון דאווענען, וואשן זיך,
בענטשן ― פון דעם שמועסט מען ניט. גאט זאל היטן אימיצער זאל אויסרעדן
ביים טיש א הויך ווארט, א לאך טאן, גיין ניט אהין ווו מען דארף, רעדן ניט מיט
דעם וואס מען דארף! מישן זיך אין שטובזאכן, אריינקוקן אין בעל־הבתישקייט,
אריינשמעקן אין קיך אריין ― חיות ניט זיכער! ― מיט איין ווארט, שטרענג
און מיט דרך־ארץ און מיט מורא: קוואס גאט הייסט, וואס טאטע־מאמע הייסן,
וואס אלע גוטע פרומע לייט הייסן.
  
און שטעלט אייך פאר ― אזא אומגליק, אזא בזיון! ― אונדזער ר אס ל,
אונדזער שווועסטער ראסל, מען זאל באהיט און באשירעמט ווווערן, א מיידל שוין
צו לייטן, א שטילע, א פרומע, א כשרע, איז פלוצלונג,.. מען וייסט ניט פון
וואנען און וווי אזוי, ניט דא געדאכט, ניט פאר אייך געדאנט, זי איז פארשלאפט
געווארן,.. דאס הייסט, זי איז געווען געזונט און שטארק אויף אלע אברים, נאר
עפעס א מרה־שחורה איז אויף איר אנגעפאלן, ניט געקענט קיין ארט געפינען,
ניט זיצן, ניט ליגן, ניט גיין, ניט שטיין. ,וואס איז דיר\? 7 ― איך ווייס ניט!
;וואס טוט דיר וויי\? 7 ― גארניט! 4
  
איז מען אוועקגעפארן מיט איר צום גדול הדור, צום בעל־מופת, אים 
אנידערגעלייגט א פדיון, דערציילט אים, אז זי עסט ניט, זי שלאפט ניט, זי רוט ניט ―
אויס מענטש! האט איר דער גדול הדור, ― דער בעל־מופת, געשענקט א שמירה
געגעבן מיטלען, מבטיח אי״ה א רפואה שלימה,
  
נעט
   
 