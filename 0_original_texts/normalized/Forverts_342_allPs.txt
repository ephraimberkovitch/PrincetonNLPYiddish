 די זינגערין עדה העטקא האט לעצטנס ארויסגעלאזט א ווידעא אין וועלכן זי זינגט איר ניי ליד, „און גאט האט א נייע ניימאשין״. זי ווערט באגלייט פונעם פיאנע־שפילער, אורי שרעטער. 
 הערנדיק די שיינע מוזיק און שוועבנדיקע הארמאניעס וואלט א צופעליקער צוהערער גרינג געקענט מיינען, אז דאס ליד איז ארויס אין די סוף 1960ער יארן. העטקאס צוגאנג דערמאנט גיכער אין דער פאלק־ראק־זינגערין, דזשאני מיטשעל , איידער אין דער טראדיציאנעלער יידישער פאלקסזינגערין, רות רובין אבער קיין חסרון איז דאס ניט. פארקערט. העטקא קען אויך פרעכטיק זינגען אינעם סטיל פון די אמאליקע מיזרח־אייראפעישע יידישע פאלקזינגער אבער זי וויל ניט, אז דאס יידישע געזאנג זאל בלייבן שטיין אויף אן ארט; עס דארף זיך אויך צופאסן צו די נייע צייטן. 
 די נאטור איז אויך געווען א באליבטע טעמע ביים פאעט, אברהם סוצקעווער, ווי מע זעט אין זיין ליד, „וואלדיקס״, וואס העטקא האט פאראיארן געשאפן מוזיק דערפאר און רעקארדירט , צוזאמען מיט אן ענגלישער איבערזעצונג. 
