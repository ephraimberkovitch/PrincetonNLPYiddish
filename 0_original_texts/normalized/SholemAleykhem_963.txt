<body dir=״rtl״ style=׳font־family:״Times New Roman״,Ariel,FreeSerif;׳>
<h1>מנחם־מענדל [2]: שיינע־שיינדל צו איר מאן מנחם־מענדל 9</h1>
<h2>שלום עליכם</h2>
<h3>פון <a href=״https://www\. cs.uky\. edu/~raphael/yiddish/sholemAleykhem/contents\. html״>
www\. cs.uky\. edu/~raphael/yiddish/sholemAleykhem/contents\. html</a></h3>
<p>
שיינע־שיינדל פון כתרילעווקע צו איר מאן מנחט־מענדל
אין ווארטע
</p><p>
9
</p><p>
לכבוד בעלי היקר החכם מופלג הנגיד מפורסם מוהר״ר מנחם־מענדל נ״י.
</p><p>
ערשטנס קם איך דיר צו מעלדן אז מיר זענען גאט צו דאנקען אין
בעסטן געזונט. גיב גאט דאס נעמלעכע פון דיר צו הערן אויף ווייטער ניט
ערגער. צווייטנס שרייב איך דיר, בעלי היקר, אז איך מוז דיר זאגן נאך א
מאל, מעגסט זיך זיין ברוגז, ארט מיך אויך ניט, נאר דו שרייבסט ניט דאס וואס
מ׳דארף. וואס וועט שוין זיין אזוי גוט, זאג מיר, איך בעט דיך, לאז זיין אפילו
וי דו זאגסט, מ׳וועט שוין געבן אלע יידן אומזיסטע באנבילעטן און צו הו״
דערטער אויף א מענטשן אויך, איז וואס? אז מ׳איז ניט זיכער מיט דער 
גרענעץ! איך מיין ניט אזוי די גרענעץ, ווי איך מיין די אגענטן מיט די בעלי״
צדקה, מיט די איבעריקע בעלי־טובות, די דייטשן, וואס אויף יענער זייט גרענעץ,
קומען זאל אויף זיי א פאגראם, רבונוישל־עולם, זיי זאלן אויך פארזוכן דעם טעם
פון גלות, וועלן זי אפשר בעסער וערן!.. זאלסט לייענען, מענדל, די בריוולעך,
וואס מיר באקומען דא אין כתרילעווקע פון די אומגליקלעכע מיגראנטן זאג
איך דיר, אז א שטיין קאן אויך צעגאנגען ווערן. עפעס טאקע נאר עק וועלט,
משיחס צייטן און גענוג! ניטא קיין יושר, ניטא קיין רחמנות, ניטא קיין גאט,
ניטא גארניט. וי זאגט די מאמע: ס׳שטייט געשריבן, אזזינט דאס בית־המזיקדע(
איז חרוב געווארן זענען די מענטשנס הערצער געווארן ששטיין און זייערע
שטערנס ― קופער.. ער וואלט זיך ריכטן א שטייגער אויף דיינע דייטשן
אין קיניסבערג, אין האמבור און אין ברעמעל, פארכאפט זאלן זיי דיר ווערן
אז זיי וועלן זיך פארשטעלן פאר זשאנדארן און וועלן זיך אפרעכענען מיט אונד״
זערע כתרילעווקער מיגראנטן ערגער וי אונדזערע היימישע כוליגאנעס פון
קעשענעוו? אט הער אויף א טשיקאוועסט, וואס מאיר פאפעלאוס קינדער
שריייבן. שוין באלד א יאר אז זיי זענען אוועקגעפארן קיין אמעריקע און זענען
איינגעזונקען געווארן, פארפאלן וי אין וואסער אריין. מ׳האט זיי שוין דא
געהאט באוויינט, געמיינט אז זיי זענען שוין לאנג אויף דער ועלט ניטא. צום
סוף יאוועט זיך דער בריזוטרעגער מיט א בריוול, ניט פון אמעריקע, נאר פון
</p><p>
148
</p><p></p><p>
קיניסבערג, א שיין בריוול ― אז אך און אז וויי איז צו זייערע טאטע״מאמע,
</p><p>
וואס האבן עס גאר דערלעבט! וי זאגט די מאמע: אז ווויל איז דעם וואס ליגט
</p><p>
אין דער ערד און זעט ניט וואס אונטערן הימל טוט זיך.. איך האב קוים אויס״
</p><p>
געוויינט ביי קרעני מאיר קאפעלאוס ווייב דאס בריוול אויף איין האלבער שעה
</p><p>
און האב מיך אוועקגעזעצט אויף א טשיקאוועסט און שרייב עס דיר איבער
</p><p>
איטלעכעס ווארט, וואס דארטן שטייט געשריבן, כדי זאלסט זען און זאלסט זיך
</p><p>
איבערנעמען מיט דיינע דייטשן, א כאלערע זאל אויף זיי דארט קומען אומ״
</p><p>
געריכט, זיי זאלן גאר ניט וויסן, פון וואסער א זייט זי האט זיך צו זי 
</p><p>
ארייגגעכאפט, פארכאפט זאלן זיי דיר ווערן, רבונודשל־עולם, ס׳זאל זיי עפעס א כאפ
</p><p>
טאן מיט א מאל און אויסקויקלען זיי דארטן אייינציקווייז פונעם גרעסטן ביזן
קלענסטן, אמן! אמן! אמן! איצט הארך, וואס מען שרייבט:
</p><p>
;צו אונדזער טייערן ליבן טאטן מאיר לעבן זאל ער און געזונט
</p><p>
זיין און צו אונדזער טייערער ליבער מאמע קרעני לעבן זאל זי און
</p><p>
געזונט זיין און צו אונדזערע טייערע ליבע ברידער און שוועסטער לעבן
</p><p>
זאלן זיי און געזונט זיין און צו אלע אונדזערע טייערע ליבע פריינד
</p><p>
און גוטע פריינד לעבן זאלן זיי און געזונט זיין און איר זאלט גארניט
</p><p>
איבערטראכטן וואס מיר האבן אייך אזא צייט ניט געשריבן ווארעם
</p><p>
מיר האבן אלץ אפגעלייגט פון איין טאג אויפן אנדערן און מיר האבן
</p><p>
אלץ געמיינט אט־אט זענען מיר שוין אויפגעריכט און אטיאט זענען
</p><p>
מיר שוין אויסגעלייזט ווארעם די אגענטן האבן נאר צוגענומען ביי אונדז
</p><p>
דאס געלט מיט די זאכן און אונדז האבן זיי אפגעלאזט און די קאמיטעטן
</p><p>
זענען טויזנט מאל ערגער פון די אגענטן ווארעם זיי ווילן אונדז ניט
</p><p>
אפלאזן קיין מאל און זיי האלטן אונדז ביז מיר וועלן אלע אויסהיילן
</p><p>
זיך און אפילו אז מיר ווועלן אויסהיילן זיך וועט מען אונדז אויך מוזן
</p><p>
האלטן ווארעם מיר האבן ניט מיט וואס צו רירן זיך מע האט צוגענומען
</p><p>
ביי אונדז ווו מיר האבן געהאט א גראשן מחמת פון דער ערשטער שעה
</p><p>
וואס מיר זענען אריבער די גרענעץ בשלום ביז היינטיקן טאג הערן
</p><p>
מיר ניט אויף צו צאלן אזוי אז פרוער האט מען אונדז אויסגעטאן נאקעט
</p><p>
אלע אין האמבאר און מע האט געזוכט ביי אונדז געלט אויף אויסצובייטן
</p><p>
האבן מיר געזאגט מיר האבן ניט האט מען אונדז ניט געגלייבט האט מען
</p><p>
אונדז אויסגעטאן נאקעט און מע האט צוגענומען ביי אונדז אונדזער
</p><p>
געלט עס הייסט דאס רישישע געלט און מע האט אונדז אריינגערוקט
</p><p>
149
</p><p></p><p>
150
</p><p>
זייער געלט דאס דייטשעשע געלט ויפל זיי אליין האבן געוואלט און
מע האט אונדז געהאלטן און געהאלטן און געהאלטן און געהאלטן און
געהייסן זיך פאר אלצדינג צאלן פאר קוווארטיר צאל פאר עסן צאל פאר
וואסער צאל האבן מיר אנגעהויבן וויינען און בעטן זיך מע זאל אונדז
שוין אפשיקן האט מען אונדז אוייסגעלאכט האבן מיר שוין אנגעהויבן
מיט בייזן האט מען אונדז געזאגט אז טאמער וועלן מיר ניט אנטשוויגן
ווערן וועט מען אונדז שלאגן האבן מיר געזען סע שלעכט האבן מיר
</p><p>
געשוויגן און געוווארט און געווארט און געווארט ביז קוים מיט צרות
</p><p>
מע האט אונדז אפגעשיקט קיין ברעמעל ווארעם אין ברעמעל האט מען
אונדז געזאגט ווארט אויף אונדז א פארטיע מיגראנטן אזעלכע וווי מיר
ווועט מען אונדז אין איינעם אפשיקן ווייטער זענען מיר געקומען קיין
ברעמעל האט מען אונדז געפרעגט צי האבן מיר רישיש געלט אויף 
אויסצוביייטן האבן מיר געזאגט אז מיר האבן ניט מע האט אונדז שוין 
אויסגעביטן האט מען אונדז ניט געגלייבט מע האט אונדז אויסגעטאן נאקעט
נאך א מאל און באזוכט איינציקוווייז און מע האט ניט געפונען גארניט
און דערוויילע איז יענע פארטיע מיגראנטן וואס האבן געווארט אויף
אונדז און ניט געקאנט דערווארטן זיך שוין לאנג אוועקגעפארן און אונדז
האט מען פארטריבן אין א שטאל און געהאלטן דריי טעג מיט דריי
נעכט און ערשט דערנאך געפירט צום דאקטאר האט מען אונדז 
אויסגעטאן ווידער א מאל נאקעט און געפונען אז אלע זענען מיר דאנקען גאט
געזונט און שטארק און נאר ביי חיענען און ביי לייבלען זענען קאליע
די אויגן און מיט קאליע אויגן לאזט מען ניט אויפן שיף ארויף האבן
מיר אנגעהויבן וויינען און בעטן זיך וואס וועט זיין דערפון האט מען
אונדז אויסגעלאכט האבן מיר אנגעהויבן מיט בייזן שוין ממהינפשך
אדער אהין אדער אהער האט מען אונדז געזאגט אז טאמער וועלן מיר
ווויעווען וועט מען אונדז ברעכן די ביינער האבן מיר געמוזט שווייגן
און האבן וווידער גענומען ווארטן און מיר האבן געווארט און געווארט און
געוווארט ביז קוים מיט צרות מע האט אונדז אפגעשיקט קיין קיניסבערג
ווארעם אין קיניסבערג האט מען אונדז געזאגט היילט מען קראנקע
אויגן און אז מיר זענען געקומען קיין קיניסבערג האט מען אונדו גע״
פרעגט צי מיר האבן רישיש געלט האבן מיר געזאגט טשעפעט זיך
</p><p>
אפ מיט זייער רישיש געלט מע האט אונדז שוין לאנג אויסגעביטן האט
</p><p></p><p>
מען אונדז ניט געגלייבט און מע האט אונדז איבער א נייס אויסגעטאן
נאקעט און באזוכט אלעמען אייינציקוויייז און גארניט געפונען און מע
האט אונדז אריינגעזעצט אלעמען צוליב חיענען און צוליב לייבלען ביז
זיי וועלן זיך אויסהיילן זייערע קראנקע אויגן און מע האט זיך געהייסן
באצאלן פאר אלצדינג צאלן פאר קווארטיר באזונדער און פאר עסן
באזונדער און פאר וואסער באזונדער און מע האט אונדז גענומען 
האדעווען מיט אזעלכע פיש וואס מע דארף צוהאלטן די נאז ווארעם קיין
פליייש גיט מען דא ניט אחוץ פיש אי דאס ניט אלע טאג נאר שבת און
מע האלט די פיש פון שבת אויף שבת זענען מיר קראנק געווארן האבן
מיר געמאכט א שקאנדאל האט מען אונדז געזאגט אז טאמער וועלן מיר
מאכן שקאנדאלן וועט מען אונדז ארויסווארפן די געזונטע מיט די
קראנקע אין איינעם האבן מיר מורא געהאט טאמער טאקע אן אמת וואס
וועלן מיר טאן מיט די קראנקע ווארעם מחמת מיר ליגן דא אלע אין
איינעם האבן זיך אנגענומען שוין בערטשיק אויך און נאדל אויך און
מאריאשא איז אויך קראנק געווארן אויף די אויגן זענען מיר שוין פינף
פארשוין מיט קראנקע אויגן, קאנען מיר זיך שוין גארניט רירן פונעם
ארט און זיצן דא ווי אין טורמע און ווייסן ניט וואס וועט זיין אז מיט
גוטן העלפט ניט און מיט בייזן האבן מיר מורא איז געבליבן ביי אונדז
איידער אזוי לאנג שווייגן זאלן מיר אייך שוין שרייבן בעסער דעם
גאנצן אמת ווארעם מיר קאנען שוין מער ניט אוייסהאלטן אזוי שטארק
בענקען מיר נאך אייך אונדזערע טייערע און ליבע טאטע־מאמע אונדזער
טייערע און ליבע שוועסטער און ברידער אונדזערע טייערע און ליבע
פריינד און גוטע פריינד און שריייבט אונדז כאטש אריין א בריוול
וואס איר מאכט און פון אייער געזונט און פון אלעמענס געזונט און
טאמער ביז עס וועט אנקומען אייער בריוול וועט דער איבערשטער
פארט רחמנות האבן די קראנקע ועלן געזונט ווערן אויף די אויגן און
מיר ועלן זיך פארט קאנען א מאל ארויסרייסן פון דאנען קיין אמעריקע
ווארעם מיר האבן שוין אויפגעגעסן דאס לעצטע העמד פון אונדזער
לייב און מיר קוקן ארויס נאר אויף גאט ער זאל זיך דערבארעמען און
טאן א נס אניט זענען מיר חלילה פארפאלן אלע פון קליין ביז גרויס...־וואס זאגסטו, מענדל, אויף אזא מגילה? קאן ניט צעזעצט ווערן די גאל,
צעזעצט און צעשפרונגען זאלן זיי דיר וערן, ליבער גאט! וווי זאגט די מאמע זאל
</p><p>
191
</p><p></p><p>
לעבן: צווישן די וועלף אין וואלד איז אויך ניט ערגער.. מיינסטו דאך אז דו
ביסט שוין פארטיק! האב צייט. דאס איז ערשט אן אנהייב. פאפעלאווס בריוול
איז נאך א גאלד אקעגן די בריוולעך, וואס פייטל־משה באס האט פון זיין ברודער
נח, און וואס ברוך־לייב שרייבט צו זיין מאמע פערקעלע דער אלמנה, דארט איז
טאקע יא ווי די מאמע זאגט: הימל עפן זיך און גיהנוס בלייב שטיין! נאר אזוי
ווי איך האב צוגעזאגט קרענין אז אין א האלבע שעה ארום שטעל איך איר צו
אירע קינדערס מגילה צוריק, האב איך מורא זי זאל ניט קומען צו לויפן מיט א
גוואלד ― זי אז זי וויל, קאן זי! ― דעריבער שליס איך מיין בריוו מיט א ברכה
אויף די דייטשן: אדער זיי זאלן געהרגעט ווערן פון א דונער אין א ליכטיקן טאג,
אדער זיי זאלן זיך אלע לאזן איבער די הייזער און מע זאל זיי געבן א מכה ניט
קיין שטיקל ברויט, אדער סזאל זיך דארט עפענען די ערד און זיי אלע זאלן
אריין, ווי קורח, מיט די קינדער און מיטן בעטגעוואנט און אפילן מיטן פסחדיקן
געפעס, ס׳זאל ניט איבערבלייבן פון זיי ביז מארגן קיין שריד־ופליט, קיין זכר
און קיין סימן פון קיין דייטש, ווי עס ווינטשט דיר פיל גוטס און אימער גליק, דיין
באמת געטריייע פרוי
שיינע־שיינדל
</p><p>
בעלי היקר! די קינדער שרייבן דיר, ווי אלע מאל, באזונדער. משה־הערשעלע
זאל לעבן שריייבט אויף לשון־קודש, מיר זאל זיין פאר זיין קאפ, און די איבעריקע
זאלן געזונט זיין שרייבן דיר אויף יידיש. זיי בעטן ביי דיר דו זאלסט זיי 
ארויסשיקן ביכלעך פון ווארשע, טו זיי צו ליב, מענדל, שיק זי ארויס, דו זיצסט דאך
דארט ביים צאפן, ווו מען דרוקט ביכלעך, וועט דאס דיך מסתמא קיין סך געלט
ניט קאסטן... ווי זאגט די מאמע: אז מען מאכט פאווידלע קלעפן וד די פינגער,
או אז מען פרעגלט שמאלץ זענען פעט די ליפן..
</p><p>
152
</p><p></p><p>
מנחם־מענדל פון ווארשע צו זיין ווייב שיינע־שיינדל
אין כתרילעווקע
</p><p>
13
</p><p>
לזוגתי היקרה החכמה והצנועה מרת שיינעישיעדל שתחי׳!
</p><p>
ר אשית בין איך דיר מודיע, אז איך בין ברוך׳השם בקו החיים והשלום.
השית״ב זאל העלפן מ׳זאל הערן נאר גוטס מיט בשורות טובות ישועות ונחמות
בתוך כלל־דישראל ― אמן,
</p><p>
זה שנית זיי וויסן, זוגתי היקרה, אז דיין מנחם־מענדל איז טאקע א שטיק
נביא. אזוי וי איך האב דיר נביות געזאגט, אזוי איז דאס מקוים געווארן כמעט
איטלעכעס ווארט. נישט מער, דער ,פיטש־פאטש* איז געקומען א ביסל צו פרי, גאר
אומגעריכט און די ארעמע קרובים האבן זיך אנגעכאפט פאר די גארגלען איבער
דער רייכער ירושה נאך איידער מ׳האט זי גענומען אויסטיילן די חלקים. מ׳האט
ניט געקאנט דערווארטן זיך אפילו אויף דרך:ארץ, כאטש פון יוצא וועגן, ביז
מ׳וועט קומען צו פארן אויף דער איינלאדונג קיין פייטערבארג, כאטש אפשטעקן
זיך איינס דאס אנדערע דעם ערשטן שלום־עליכם און ― אהא, מ׳האט זיך שוין
צעדמט און סע יאשעט בלוט פון אלע זייטן ― פון די באלגארן און פון די סערבן
און פון די גרעקן ― ברידער, גוואלד געשריען, אייגענע ברידער!. עס איז א
חרפה, א בושה, זאג איך דיר, זוגתי היקרה, עס פלאמט דאס פנים, אז מען לייענט
די דעפעשן, וואס פליען פון סאפיע און פון בעלגאראד, וווי אזוי איינער לייגט
ארויף אויף דעם אנדערן די באד און וי אזוי יעדער טענהט: אז ער איז נעבעך
גאט די נשמה שולדיק, גארניט אין זינען געהאט זיך שלאגן, נאר אז מען צווינגט
אים, וואס זאל ער נעבעך טאן? און וי אזוי יעדער בארימט זיך פון דעסטוועגן
און קוועלט אן און שווערט זיך, אז דער צווייטער צד האט געפטרט פופצן טויזנט
מענטשן, און דער צווייטער צד לייקנט שטיין און ביין און כאפט די ערד, אז דער
ערשטער צד לייגט וי א הונט, דאס האט ער גאר, דער ערשטער צד טאקע, 
פארלוירן פינף און צוואנציק טויזנט מאן אחוץ געפאנגענע ― און דאס איז צוישן
אייגענע, צווישן ברידער און צווישן שותפים, וואס זענען ערשט נעכטן געגאנגען
האנט ביי האנט, מלחמה געהאלטן פון גאטס וועגן, געשלאגן זיך מיט א פרעמדער
נאמנה! מען האט דען אין זינען געהאט אן אנדער זאך אחוץ באפרייען די ארעמע
</p><p>
153
</p><p></p>
</body>