
 אינעם פרעסטיזשפולן ירושלימער אקאדעמישן פארלאג ״י״ל מאגנעס״ איז דערשינען אין העברעישער איבערזעצונג אן אנטאלאגיע פון יידישע דערציילונגען אנגעשריבענע דורך פרויען אינעם סוף 19טן – אנהייב 20טן יארהונדערט. די אנטאלאגיע הייסט ״עומדות בניסיון. ראשית סיפורת הנשים המודרנית ביידיש״ (״אויסגעשטאנען אינעם אויספרווו. דער אנהייב פון דער מאדערנער פרויישער פראזע אויף יידיש״). 
 איר צונויפשטעלערן איז די ליטעראטור־פארשערן דאקטאר נורית אורחן, וועלכע האט מיט עטלעכע יאר צוריק פארטיידיקט אינעם העברעישן אוניווערסיטעט אין ירושלים א דיסערטאציע וועגן די פרויען, וואס האבן זיך געדרוקט אין דער יידישער פרעסע פון דער רוסלענדישער אימפעריע. די איצטיקע אנטאלאגיע איז דירעקט פארבונדן מיט יענער פארשונגס־ארבעט אירער. חוץ נורית אורחן, האבן די איינגעשלאסענע אין דער נייער אנטאלאגיע דערציילונגען איבערגעזעצט פון יידיש אין העברעיש יהודית לעווין און חווה פערסטיי. 
 מע דארף באזונדערס באצייכענען, אז די איינגעשלאסענע אין דער אנטאלאגיע ״אויסגעשטאנען אינעם אויספרווו״ דערציילונגען זיינען אין אריגינאל פארעפנטלעכט געווארן נאר אין פעריאדיק און דערביי מיט אריבער הונדערט יאר צוריק. איצט, אדאנק אט דער אנטאלאגיע פון העברעישע איבערזעצונגען, ווערן אומגעקערט פונעם אומזיין פארגעסענע נעמען (און פען־נעמען) פון די ערשטע יידישע פראזע־שרייבערנס: מאריע לערנער, איזאבעלע, רחל ברכות, יענטע סערדעצקי, סאלאמייע פערל, רחל פייגנבערג אא. 
 
 וו. פיריאטינסקי 
 