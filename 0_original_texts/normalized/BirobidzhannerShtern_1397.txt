
 מיט סאטאקא קאמאשידא, אן ענטוזיאסטקע פון יידיש, וועלכע וווינט אין טאקיא, האבן מיר זיך באקענט היינטיקס יאר, אויף די אינטערנעץ־שפראך-קורסן פון ניקאליי באראדולין. ער איז א געוועזענער ביראבידזשאנער,וועלכער פארנעמט זיך מיט יידיש שוין מער פון צוואנציק יאר, וווינענדיק אין ניו־יארק, און פארייניקט די ליבהאבערס פון אט דער שפראך איבער דער גאנצער וועלט. סאטאקא האט דערציילט וועגן זיך פאר די לייענערס פון אונדזער צייטונג ״איך האב געמאכט מיין AB אין וואסעדא אוניווערסיטעט אין טאקיא. איך האב געדארפט לערנען דארטן דייטש, פראנצייזיש, כינעזיש אדער רוסיש חוץ דער ענגלישער שפראך. איך האב אויסגעקליבן דייטש, ווייל איך האב געוואלט לערנען אן אייראפעישע שפראך און ווייל מיין לערער פון געשיכטע אין דער הויכשול פון סידזואקא פרעפעקטור האט געלערנט דייטש אין דעם דאזיקן אוניווערסיטעט. 
 ווען איך האב זיך געלערנט אין שול, האב איך געלייענט ביכער וועגן שפראכוויסנשאפט. זיי זיינען געווען זייער אינטערעסאנט פאר מיר. איינער פון זיי הייסט ״שפראך און מדינה״. און ווען איך בין שוין געווען א סטודענטקע פונעם אוניווערסיטעט, האב איך זיך געטראפן מיטן מחבר, קאצוכיקא טאנאקא. איך האב באזוכט זיינע קלאסן יעדע מאל, כאטש איך האב נישט געקענט נעמען א קרעדיט) ווייל איך בין געווען א צווייטקורסניצע, און זיין קלאס איז געווען פאר די סטודענטן פון דריטן און פערטן קורסן. נאך די לימודים פלעגן מיר — איך און אנדערע סטודענטן — אפט בלייבן אין קלאס און רעדן מיטן פראפעסאר און באהאלטן פארשיידענע פראגעס. 
 ווען איך האב פארענדיקט דעם אוניווערסיטעט, האב איך דאך ניט געוווסט, וואס זאל איך טאן. איך האב געטראכט, ווי קען איך לעבן. איך האב געפרעגט דעם פראפעסאר טאנאקא און ער האט געזאגט, אז יידיש איז פאר מיר, און אז איך וועל וויסן וואס זאל איך טאן, ווען איך וועל זיין 53 יאר אלט. 
איך האב אנגעהויבן לערנען יידיש מיט וויינרייכ׳ס ״קאלעדזש יידיש״. און דאס איז געווען זייער אינטערעסאנט פאר מיר! אבער איך האב געוואלט שטודירן אים ווייטער צוזאמען מיט חברים. 
 אין דער צייט האט דער פראפעסאר טאנאקא געארבעט אין טשוקיא אוניווערסיטעט (אייטי פרעפעקטור), און איך האב באשלאסן מאכן דארטן מיין AM. אבער, צום מיין באדויערן, האט קאצוכיקא טאנאקא מיר געזאגט, אז ער קען נישט מיר העלפן מיט יידיש, ווייל ער ווייסט כמעט גארנישט וועגן דער שפראך. פון אן אנדער זייט, האב איך געוווסט, אז ער האט געשריבן וועגן יידיש, און ער האט ביכער וועגן יידיש… מיר האט אפגעגליקט א סך… איך האב נישט געקענט, פארוואס איך בין געקומען אין טשוקיא אוניווערסיטעט… דאס איז געווען זייער טרויעריק. 
 איך האב נישט געוווסט, וואס צו טאן, און איך האב באשלאסן צו זוכן די נייטיקע אינפארמאציע דורך ELGOOG. און געפונען א זומער־פראגראם אין ניו־יארק און ווילנע. ייווא־פראגראם איז געווען (און איצט אויך) זייער טייער פאר מיר און איך האב גענומען א זומער־פראגראם אין ווילנע. דא האב איך זיך געטראפן מיט א סך אינטערעסאנטע קלוגע און פיינע מענטשן, וועלכע זיינען געווארן מיינע חברום און לערערס. 
 א סך מענטשן פלעגן מיך פרעגן: ״ביסטו א יידישקע?״. מיין ענטפער איז געווען ״ניין״. דאן פלעגן זיי מיך פרעגן אזוי: ״פארוואס לערנסטו יידיש?״. איך ענטפער אלע מאל אזוי: ״ווייל דאס איז אינטערעסאנט״. עס איז פשוט זייער אינטערעסאנט. יידיש איז די גאנץ אריגינעלע שפראך, מיט א גרויסער קולטור, רייכער געשיכטע, מיט זיינע אידייען. איך האב זיך שטארק אינטערעסירט מיט די באציונגען צווישן מענטשן, שפראכן און געזעלשאפט. איך האב געזען, אז יידיש איז נאענט צו דער דייטשישער שפראך, און אין דער זעלבער צייט — איז יידיש גאר אן אנדערע שפראך. כדי צו פארשטיין יידיש, דארף מען וויסן וועגן יידישער קולטור און יידן. 
 איך האב געהאט יידיש זומער־פראגראם אין ווילנע צוויי מאל (3002 און 4002). נאך דעם האב איך געשריבן מיין AM טעזיסן. און אין 5002 יאר האב איך געמאכט א דאקטאראט אין דעם טאקיא אוניווערסיטעט. אין דעם זעלבן יאר האב איך באשלאסן צו לערנען יידיש אין ישראל און איך האב באקומען א סטיפענדיע פון דער ישראלדיקער רעגירונג אויף 6002־7002 יארן. אין ישראל האב איך זיך געטראפן מיטן פראפעסאר יחיאל שיינטוך און געלערנט יידיש מיט חנן בארדין. מרים טרין און אליעזר ניבארסקי האבן ארגאניזירט פאר אונדז יידיש־לייען-קלאס. און איך האב זיך געטראפן מיט א סך אינטערעסאנטע מענטשן ארום יידיש. עס איז געווען זייער א גוטער פלאץ פאר מיר לערנען זיך יידיש. 
 אין ישראל האב איך אויך געלערנט העברעיש. עס איז געווען זייער שווער, אבער איך האב פארשטאנען, אז דאס וועט מיר דערלויבן פארשטיין יידיש בעסער. 
אין 8002 יאר בין איך אוועק אין יאפאן און אנגעהויבן צו שרייבן מיין דאקטאראט. עס איז געווען זייער שווער. איך האב נישט געפילט ווי א יאפאנערין. אין 9002 האב איך געבוירן מיין זון און נישט געקענט פארן קיין אויסלאנד מער ווי א יאר. עס איז געווען א גרויס ערד־ציטערניש אין יאפאן. אלע טאג אין משך פון א לאנגער צייט זיינען פארגעקומען די ערד־ציטערנישן, אונדזערע געפילן און לעבן זיינען געווען נישט נארמאל אין דער צייט. 
 איך האב באקומען א דאקטאראט אין דעצעמבער 1102 יאר. אין 2102 האב איך געבוירן מיין טאכטער, און עס איז געווארן נאך שווערער צו פארן קיין אויסלאנד. איך האב זייער ליב מיינע קינדער, אבער מיין לעבן אן יידיש איז געווען זייער שווער פאר מיר. איך בין געווען זייער אומעטיק. 
אין 2102־3102 יאר האב איך געשריבן טעקסטן פאר עטלעכע ביכער וועגן יידן אין יאפאן. אין 4102 יאר האב איך פובליקירט מיין דאקטאר־ארבעט אין יאפאניש. אין אנהייב פון 6102 יאר האט א לעקטאר פון טאקיא אוניווערסיטעט פאר אויסלענדישע לימודים (SFUT) מיך געפרעגט צו לערנען יידיש אינעם איניווערסיטעט. פארשטייט זיך, אז איך האב געזאגט ״יא״! 
 אין SFUT האב איך געהאט 92 סטודענטן, וועלכע האבן געוואלט לערנען זיך יידיש! מיר האבן געלערנט אלף־בית — די סטודענטן האבן געהאט הנה! און איך בין געווען זייער צופרידן! די סטודענטן האבן געמאכט פארשיידענע אויספארשונגען דורכן אינטערנעץ, דערנאך האבן זיי געגרייט פרעזענטאציעס מיט TNIOPREWOP. עס איז געווען זייער אינטערעסאנט! 
 מיר האבן גערעדט מיט בלה בריקס־קליין (זי איז פון ארבעטער־רינג, טל־אביב) דורכן סקייפ. די סטודענטן האבן געקענט הערן די לעבעדיקע שפראך גראד פון ישראל. זיי האבן פארשטאנען, אז א שפראך קען פארבונדן די מענטשן איינער מיטן אנדערן. 
ווען מיר האבן פארענדיקט דעם קורס, האבן מיינע סטודענטן מיך געפרעגט, צי עס וועט זיין א פארזעצונג, צי וועלן מיר זיך באגעגענען אינעם נייעם לערן־יאר. איך האב געענטפערט, אז איך ווייס נישט. אבער דער אוניווערסיטעט האט אזעלכע פלענער — פארזעצן אונדזער יידיש־קורס און געבן די סטודענטן א מעגלעכקייט צו באקענען זיך מיט אט דער שיינער שפראך״. 
 