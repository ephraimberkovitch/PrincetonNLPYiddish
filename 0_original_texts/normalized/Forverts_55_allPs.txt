 זונטיק, דעם 5טן דעצעמבער, 1:00 נאך מיטאג ניו־יארקער צייט, וועט די יידיש־פראגראם ביים ארבעטער רינג אנפירן מיט א חנוכה־שימחה אנליין, ווו מע וועט צינדן די ליכטלעך און זינגען א קראנץ חנוכה־לידער אנגעפירט פון א ריי זינגער: פאלינא שעפארד מיט איר כאר, „קינדערקלוב יידיש״, פסאי קאראלענקא, דזשודי ברעסלער, פערל טייטלבוים, דבורה סטראוס און דזשעף ווארשאוער, און אנדערע. 
 אקטיארן מאטל דידנער, מיכל יאשינסקי און קולטור־טוער דניאל גלאי וועלן אויפטרעטן מיט הומאריסטישע סקיצעס און מע וועט אויך הערן באגריסונגען פון די יידיש־לערער און סטודענטן פון די ארבעטער רינג קלאסן איבער דער וועלט. 
 דערצו וועלן אלע צוקוקער האבן א געלעגנהייט צו געווינען אן ארט אין וועלכן ארבעטער־רינג קורס ער אדער זי וויל פונעם ווינטער־זמן 2022, פריי פון אפצאל. 
