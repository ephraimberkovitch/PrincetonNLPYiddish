 דאנערשטיק, דעם 2טן דעצעמבער, 12:00 ניו־יארקער צייט, וועט פארקומען אויף זום אן עפנטלעכער שמועס מיטן יונגן תל־אביבער שרייבער, עמיל קאלין. 
 דער שמועס, וואס ווערט ארגאניזירט דורך דער יידיש־ליגע, איז טייל פון דער יוטוב־סעריע, „שמועסן מיט היינטצייטיקע יידיש־מחברים‟. 
 איינע פון די טעמעס אין דער דיסקוסיע וועט זיין קאלינס דערציילונג, „די רעוואלוציע‟, וואס האט זיך געדרוקט אינעם לעצטן נומער פון „אויפן שוועל‟, דער זשורנאל פון דער יידיש־ליגע. 
 כדי זיך צו באטייליקן אין דער אונטערנעמונג גיט א קוועטש דא. 
 אויב איר ווילט לייענען קאלינס דערציילונג פון פריער, כדי בעסער צו קענען זיך באטייליקן אינעם שמועס, שיקט א בריוול צו info@leagueforyiddish\. org.  
