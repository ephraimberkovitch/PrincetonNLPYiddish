
 דאס בוך פון סעבאסטיאן האפנער ״געשיכטע פון איינעם א דייטש״ — איז נישט קיין ראמאן און נישט קיין זכרונות. דאס איז א דאקומענטאלער באווייז פון דעם, אז דאס איז נישט קיין מוז־זאך — צו ברעכן זיך אונטער דער רעפרעסיע־מאשין. 
 
 סעבאסטיאן האפנער (7091 — 9991) האט באשלאסן צו ווערן א פובליציסט, נישט קיין שרייבער, כאטש זיין ליטערארישער טאלאנט איז באשיימפערלעך. לויט פראפעסיע איז ער געווען א יוריסט, אבער נאך עטלעכע חדשים ארבעט אינעם בערלינער געריכט האט ער פארלאזט יוסטיץ — נישט נאר איבער דעם, וואס די שטורמאוויקעס האבן זיך אריינגעמישט אין א טאגטעגלעכער טעטיקייט פון זיינע קאלעגן, נאר אויך איבער א פאכדאנישער אויפפירונג פון די ריכטער פונעם עלטערן דור, וועלכע — צוליב פענסיע — זיינען געווען גרייט איינגיין אויף א קאמפראמיס מיטן געוויסן. האפנער האט עמיגרירט אין 8391־טן — ער האט נאכגעפאלגט נאך זיין געליבטער (זי איז געווען א יידישקע) — קיין לאנדאן. דארטן האט ער געארבעט אלס קאמענטאטאר פון דער צייטונג ״REVRESBO EHT״. נאך דער מלחמה האט ער געשריבן פארן וועכנטלעכן זשורנאל ״שטערן״, ארויסגעגעבן ביכער, אין זייער צאל — וועגן ביסמארק, היטלער, טשערטשיל. 
 אינעם בוך באשרייבט האפנער דייטשלאנד אין 4191 — 3391 יארן — די צייט, וואס איז געווארן א קאטאסטראפע פאר דער וועלט. דא איז באשריבן דער אבסורד פון די ערשטע חדשים פון דער נייער מאכט, ווען ס׳איז אויפגעקומען די הויפט־רעטעניש פונעם יארהונדערט: ״ווו, אייגנטלעך, זיינען געווען די דייטשן? נאך דעם 5 מארץ 3391 יאר האט די מערהייט דייטשן געשטימט קעגן היטלערן. און וואס איז פארגעקומען מיט אט דער מערהייט?״. פון סאמע אנהייב האט נאציזם זיך אריינגעמישט אין א פריוואטער סביבה, זיך געפרוווט צו קאנטראלירן אלע לעבנסגעביטן פון א מענטש, צום אלעם ערשטן, זיין ארט דענקען. 
 דאס בוך איז נישט געווען פובליקירט ביים האפנערס לעבן. ניט לאנג ביז זיין טויט האט ער דערציילט צו זיין זון וועגן דעם מאנוסקריפט. דער זון האט ארויסגעגעבן דעם בוך אין 0002 יאר. פאר א סך מענטשן איז די ״געשיכטע״ געווארן דאס וויכטיקסטע בוך אין האפנערס ירושה. אין דייטשלאנד זיינען היינט פאראן א סך האפנערס אנהענגערס און לייענערס. אפשר דערפאר, וואס דער אנהייב פון א דיקטאטור — איז א קרענקלעכע טעמע פאר א באליביקער געזעלשאפט. 
 