<body dir=״rtl״ style=׳font־family:״Times New Roman״,Ariel,FreeSerif;׳>
<h1>אין שטורעם: 1\. 1: פסח, פסח און פסח</h1>
<h2>שלום עליכם</h2>
<h3>פון <a href=״https://www\. cs.uky\. edu/~raphael/yiddish/sholemAleykhem/contents\. html״>
www\. cs.uky\. edu/~raphael/yiddish/sholemAleykhem/contents\. html</a></h3>
<p>
</p><p></p><p>
 קאפיטל א.
</p><p></p><p>
 פסח, פסח און פסח
</p><p></p><p>
 דריי פארשיידענע פסחן האט מען צוגעגרייט אינעם הויז נומער 13,
וואס אף וואסילטשיקאווער גאס.
</p><p></p><p>
דאס הייסט, דער פסח איז איינער, די מצות, דער מרור, די הגדה
― אלץ, אלץ די זעלבע, נאר די ארט צוגרייטן, דאס פארברייטן, דאס
ריכטן זיך איז נישט אומעטום גלייך. ווייל די מענטשן, וואס אינעם
הויז נומער 13 אף וואסילטשיקאווער גאס, זיינען פארשיידענע מענטשן
מיט פארשיידענע כאראקטערן, מיט פארשיידענע מיינונגען.
</p><p></p><p>
דריי זיינען זיי דא אינעם הויז נומער 13, וואס אף וואסילטשיקא־ווער גאס, און יעדער פון די דריי מיינט, אז נאר ז יי ן גאט איז אמת,
אז נאר ז יי ן מיינונג און ריכטיק און אז נאר צוליב אים איז באשאפן
געווארן אט דאס וועלטל.
</p><p></p><p>
אפשר מיינט איר, אז די דריי זיינען מענטשן פון פארשיידענע
גלויבנס, פון פארשיידענע עלטערן און פון פארשיידענע לענדער?
</p><p></p><p>
חלילה! אלע דריי גלייבן אין איין גאט, אלע דריי קומען ארויס
פון איין יחוס און אלע דריי געהערן צו איין לאנד.
</p><p></p><p>
דאס זיינען דריי רוסישע יידן, וועלכע דער פארפאסער פון דעם
ראמאן האט די ערע פארצושטעלן פאר זיינע לעזער:  א י צ י ק ל
ש א ס ט ע פ א ל, ס א ל א מ א ן ס א פ ר א נ א וו י ט ש און
נ ח מ י ה  ד ע ר   ש ו ם ט ע ר.
</p><p></p><p>
איציקל! ― דער נאמען אליין זאגט אייך שוין, אז דאס דארף זיין
א ייד פון דער אלטער וועלט, א ייד, וואס האנדלט מיט וואלד, מיט
גוראלניעס, מיט ברויט, מיט פאדראדן; אדער ער האט א שארפע קראם,
א מאנופאקטור־געשעפט, אדער א פאבריק פון גלאזווארג; אדער ער
שטעלט צו פראוויאנט אין די טורמעס מיט די קאזארמעס, טיילט זיך
מיטן סמאטריטעל און מיט די אינטענדאנטן אף דער האלב און האדע־
</p>
</body>