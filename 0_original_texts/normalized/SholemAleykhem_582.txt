 
 מנחם־מענדל [2]: מנחם־מענדל צו זיין ווייב שיינע־שיינדל 19 
 שלום עליכם 
 פון  
www\. cs.uky\. edu/~raphael/yiddish/sholemAleykhem/contents\. html  
 
מנחס־מענדל פון ווארשע צו זיין ווייב שיינע־שיינדל
אין כתרילעווקע
  
19
  
לזוגתי היקרה החכמה הצנועה מרת שיינע־שיינדל שתחי״
  
ר א שי ת בין איך דיר מודיע, אז איך בין ברוך:השם בקו החיים והשלום,
השית״ב זאל העלפן מ׳זאל תמיד הארכן איינס פון דאס אנדערע נאר גוטס מיט
בשורות טובות ישועות ונחמות בתוך כלליישראל ― אמן.
  
וה שנית זיי וויסן זוגתי היקרה, אז דיינע כתרילעווקער ציוניסטן האבן
א גרויסן טעות, אויב זיי מיינען אז איך האב מיך ,איבערגעקערט״, געווארן פון
א ציוניסט א טעריטאריסט. וואס איז שייך? איך בין קיין מאל ניט געווען ניט
קיין ציוניסט און ניט קיין טעריטאריסט. איך בין אלע מאל געווען א ייד און
א ייד וועל איך בליייבן... און כאטש איך טראג ניט אויף זיך דעם שטעמפל ציון
און אויף מיין שטערן איז ניט אנגעצייכנט קיין מגן״דוד, פון דעסטוועגן האסטו
מורא, אז איך פאר ניט גלייך מיט אלע ציוניסטן אויפן קאנגרעס קיין ווין?
ווארעם איך, אז איך דערהער דאס ווארט ,ציון״ אדער אירושלים״ כאפט מיך
אוועק דער רוח. עס טוט מיך א ברען און עס נעמט מיך דורך א בענקעניש נאך
אונדזער אלטער היים און נאך אונדזער מלוכה, און מיין נשמה לעכצט, גייט
אויס, חלשט נאך וואס ניט איז, אבי אן אייגנס, כאטש אן אייגענעם יידישן 
גאראדאוואי, כאטש אן אייגענעם, א יידישן פאספארט מיט יידישע אותיות אפגעדרוקט:
;זה הפספורט שייך להרבנו מהר״ר מנחם־מענדל מארץיישראל״. אוי, וי דער״
לעבט מען דאס! און אין דער אמתן אריינגערעדט, למאי זאלן מיר זיך נארן?
לאז מען אונדז געבן דרייצן אנגאלעס מיט אכצן גאלוויסטאנס מיטן גאנצן לאנד
אמעריקע אפילו לאז מען אונדז אוועקשענקען, וועלן מיר עס דען אוועקגעבן
פאר איין שטיקעלע ערד אין ארץ־ישראל? ס׳איז דאך נאריש! וואס וועלן מיר
טאן, למשל, מיטן ירושלים עירך ברחמים תשוב? און מיטן ותחזנה עינינו
בעזובך לציון, וואס מיר זאגן דריי מאל אין טאג ביים דאוונען? צי א שטייגער,
וואס וועט זיין מיטן ובנה ירושלים עיר הקודש(, וואס אינעם בענטשן 1 אויסמעקן?
ארויסווארפן? טאקע א יושר! ― ניין, זוגתי היקרה, ניטא קיין נענטערס פאר
אונדז וווי ארץ־ישראל. אי איך לייג איין ― זאגסטו ― די וועלט פאר אנגאלע?
  
216
    
איז דאס דערפאר, ווייל דאס אנגאלע לייגט מען אונדז פאר כמעט אומזיסט און
וואס איך זע ניט לעת־עתה אין ערגעץ קיין אנדער לאנד פאר יידן. ניטא, כאטש
צי זיך אויס און שטארב! נארעלע, לאז מען אונדז מארגן געפינען אן אנדער
לאנד, וועל איך שרייבן פאר יענעם לאנד, ניט פרעגן וועלכעס איז בעסער,
וועלכעס איז ערגער, אבי א לאנד, ווארעם מיר ברענען, און אז מען ברענט
לויפט מען ― אזוי איז שוין דער דרך־הטבע פונעם מענטשן.. משל למה הדבר
דומה ― צו וואס איז דאס געגליכן? עס איז געגליכן צו איינעם, וואס מ׳האט
אים געפונען ליגן אין פעלד כמעט א טויטן, שוין דריי טעג ניט געגעסן און
מיר פרעגן ביי אים:;זאג, הארצעניו, וואס ווילסטו בעסער, ― פלייישיקס אדער
מילכיקס?* ― פרעגט אים ניט! גיט אים פלייישיקס, גיט אים מילכיקס, גיט
אים אפילו פארעוועס ― אבי לאז ער ניט אויסגיין פון הונגער!.. הלוואי, הערסטו,
וואלט נאר געווען מיט וואס, דאס הייסט הלוואי וואלט נאר געווען אויף הוצאות,
וי מיר וואלטן געקאנט געבן גענוג עמיגראנטן אי פאר ארץיישראל, אי פאר
אמעריקע, אי פאר אנגאלע, אי פאר נאך א לאנד. איי די קשיא, עס צעברעקלט
זיך דאס ביסל יידן? מען ווערט צעזייט און צעשפרייט צווישן די פעלקער? דאס
איז אן אלטע קללה, ― און דאך איז דאס בעסער וי דאס זיצן אין דעם אייביקן
ענגשאפט און ווי דאס עסן איינס דאס אנדערע, וי דו זאגסט, לעבעדיקערהייט,
אדער דאס אויסשמדן זיך, וואס מען שמדט זיך היינט אין די מאות און אין די
אלפים דא אויפן ארט בלית־ברירה...
  
4 9 9 9 9 9 9 נ 4 9 9 5
  
הקיצור, לאזן זיי זיך פריער באקענען, איך מיין דיינע כתרילעווקער ציו״
ניסטן, מיט מיין פראיעקט, וואס איך האב פאר אנגאלע און מיט מיין פראיעקט,
וואס איך האב פאר ארץיישראל, וועלן זי נאכדעם זאגן צי איך בין אן;
אפגעשמדטער״, וי זיי רופן מיך אן, אדער איך בין זייער אן אמתער גוטער פריינד,
וואס האט אין זיך דעם יידישן ברען מיטן סוחרישן חוש־הריח און מיטן ווייטן
קוק. איך וועל זיך ניט בארימען פאר דיר, ווי אנדערע, ניט זאגן אז איך בין
דא דער גרעסטער דיפלאמאט. נאר איך בין א ייד וואס קאטארי איך וייק מיך
טאג וווי נאכט אין דער פאליטיקע, זיץ, ווי מען זאגט, ביים סאמע צאפן און באגעגן
מיך מיט אלערליי מענטשן און נאש פון איטלעכן באזונדער וואס איך קאן, למשל,
נעם אט אזא מענטשן וי כאסקל קאטיק. דו מעגסט דיר זאגן אויף אים וואס דו
ווילסט, און דיינע כתרילעווקער חכמים קענען דיר חוזק מאכן פון זיין חברה
  
217
    
;הכנסת״כלה״ וופל זייער הארץ גלוסט, נאר איך וועל דיר זאגן מיט די ווערטער,
וואס אונדזערע חכמים האבן געזאגט אין פרק: איזהו חכם הלומד מכל אדם ―
ווער איז א קלוגער? ווער עס לערנט זיך אפ פון יעדן איינציקן. איך האב ביי
אט דעם יידן גענאשט א זאך, וואס סאיז ווערט א סך ― א סך טוייזנטער. עס
לאזט זיך גאר ניט אפשאצן! דהיינו, וועסט דאך פרעגן וואס האב איך פון אים
אזעלכעס גענאשט? איך האב פון אים גענאשט אט דאס, וואס יעדער פראיעקט,
וואס א מענטש האט, באדארף ער אים קענען אויסלייגן אויף פאפיר, איינטיילן
אין פאראגראפן, אויף יעדער זאך א באזונדער פאראגראף. אלצדינג באדארף
זיין גוט באטראכט, אויסגעמאסטן, אפגעווויגן און ארומגערעדט בכדי ס׳זאל ניט
זיין נאך דעם צו פרעגן קיין שום קשיא און קיין שום ווידעראנאנד. מיין 
פראיעקט, וואס איך האב געמאכט פאר אנגאלע, האט אין זיך העכער הונדערט 
פאראגראפן און באשטייט פון צוויי חלקים. דער ערשטער חלק פארנעמט זיך מיט
בעל־הבתישקייט, וי אזוי מ׳זאל באזעצן דאס לאנד, און די פירעכצן וי אזוי
מ׳זאל זיך פירן. און דער צווייטער חלק רעדט פון געלט, וי אזוי מ׳זאל מאכן
עס זאל זיין געלט, איבערגעבן דיר, זוגתי היקרה, אין גאנצן דעם פראיעקט איז
א זאך וואס איז אוממעגלעך! ער פארנעמט העכער צוואנציק גרויסע בויגנס
פאפיר פון אלע זייטן, נאר דעם תמצית, אויב דו ווילסט, קאן איך דיר 
ארויסגעבן אין קורצן, וועסטו אליין זאגן, אז ס׳איז צוגעטראכט קונציק, מ׳דארף שוין
גארניט בעסער.
  
| ראשית־חכמה האב איך געמאכט אזוי, אז דאס לאנד זאל זיין איינגעטיילט
אין קאלאניעס. נאר ניט גלאט אין קאלאניעס, האללא באללא הפקר פעטרישקע,
נאר מיט א חשבון און מיט א רעכענונג, אז יעדער קאלאניסט זאל פארמאגן
ניט מער וי צוויי הונדערט דעסעטינעס ערד און יעדער קאלאניע זאל באשטיין
מער ניט פון פופציק אזעלכע קאלאניסטן, וואס זאלן פארנעמען זיך מיט ערד״
ארבעט און אלע פופציק קאלאניסטן זאלן זיין וי איין משפחה, זאלן זיך זיצן
טאקע יעדער מיט זיין סעמייסטווע אין זיין שטוב מיט זיין בעליהבתישקייט,
נאר אז ער גייט ארויס אין פעלד אויף דער ארבעט, זאל ער גיין ניט אליין, נאר
מיט די איבעריקע ניין און פערציק קאלאניסטן, אלע אין איינעם. וועסטו דאך
פרעגן מן״הסתם, וואס עפעס אלע אין איינעם? באדארף מען דיר קלאר מאכן
דער ענין פון ערדארבעט, דארפסטו וויסן, איז בעצם א שווערע הלכה. אחוץ וואס
מען באדארף עס קענען באדארף מען עס נאך קאנען.. ניטא וואס צו לייקענען ―
א ייד איז ניט דערויף באשאפן געווארן. ער איז ניט מסוגל צו גראבע ארבעט,
  
218
    
איז דאך שלעכט 1 איז דא אן עצה. די ענגלענדער האבן דערקלערט א מאשינע
אויף צו באארבעטן ערד, ווועסטו הערן וואס די מאשינע טוט: מ׳דארף צו איר
ניט קיין פערד, ניט קיין אקסן, ניט קיין מענטשן. דאס הייסט, איין מענטש בלויז
זעצט זיך אויף איר אוועק, טוט א דריי א רעדל, גייט אוועק די מאשינע און
אקערט דיר אויס צוויי הונדערט דעסעטינעס ערד אין איין שמע:ישראל! און
אוייסגעאקערטע ערד האט אין זיך א טבע, מ׳באדארף זי באראנעווען. נעמט מען
די אייגענע מאשינע און מען נעמט ארויס פון איר דעם אקער און מען טוט
אריין א באראנע, און מען טוט א דריי דאס רעדל, באראנעוועט זי דיר אויס די
גאנצע צעאקערטע ערד. דערנאך באדארף מען זייען. נעמט מען ארויס די באראנע
און מען טוט אריין א זייער. דערנאך קומט שניטצייט און מען באדארף שניידן,
טוט מען אריין אין דער מאשינע א שניידמעסער און מען שנייידט. דערנאך דארף
מען בינדן די סנאפעס. דערנאך באדארף מען דרעשן די תבואה, ווערט די מאשינע
א דרעשמאשין. און טאמער וילסטו קארטשעווען וואלד, רייסן ביימער, רייסט
זי דיר ביימער און קארטשעוועט דיר וואלד ― בקיצור, ס׳איז א ברכה פון גאט!
איך זיץ מיר אויף דער מאשינע, קוק אריין אין א ספר, אדער איך ראוון מיר,
אדער איך זאג מיר א קאפיטל תהילים, און זי ארבעט שוין פאר מיר אלצדינג
וואס איך באדארף. איין חסרון האט די מאשינע ― זי קאסט געלט. און א סך!
אויף אונדזער געלט מאכט עס אויס אזוי גרויס ווי לערך צען טויזנט רובל. נאר
וואס פאר א ווערט האט עס פאר פופציק קאלאניסטן? צו צוויי הונדערט אויף
א קאלאניסט און פארטיק! אי דאס ― ניט במזומן. די בעסטע מאשינעס גיט מען
היינט אויף אויסצוצאלן. אזוי איז מיט דער גרויסער מאשינע, אזוי איז מיט די
קלענערע מאשינעס, וואס זענען שייך צו בעל:הבתישקייט, קאנען אלע זיין
קהלישע. למשל, אט איז היינט געווארן אויס מאדע מעלקן א קו מיט די הענט.
איין מאשינע קאן אויסמעלקן פופציק בהמות מיט א מאל, אדער, א שטייגער, הינער
אויסזיצן. א מאל פלעגט מען אוועקזעצן א קוואקע אויף די אייער, פלעגט זי זיצן
און זיצן און געוווינט ווערן זיצנדיק. היינט איז צוגעטראכט געווארן אזא מין
אויוון, וואס מ׳לייגט אונטער אייער וויפל דו ווילסט. הונדערט שאק אייער, טויזנט
שאק אייער, ― און פון גרויס היץ פיקן זיך דיר אליין אויס הענדעלעך. איז
דאס ניט א חיות? געווויינטלעך, א בעליהבית פון צוויי הונדערט דעסעטינעס
ערד האט ניט ביכולת צו האבן אלע מאשינעס, נאר פאר פופציק בעלי־בתים אין
איינעם אוייסשרייבן די אלע אויסגערעכנטע מאשינעס איז א געלעכטער,
הקיצור, פון דעם אליין זעסטו שוין ארויס, אז מיין פראיעקט איז אויסגע―
  
219
    
ארבעט געווארן מיט א פלאן און מיט א שכל און באווארנט מיט אלצדינג, פונעם
קלענסטן ביזן גרעסטן. למשל, ביי מיר איז אויסגעשטעלט געווארן אזוי, אז יעדע
קאלאניע פון פופציק סעמייסטוועס, וואס פארנעמט זיך מיט ערדארבעט, האט
זיך איר שוחט מיט איר בית־מדרש, מיט איר באד להבדיל, מיט אירע חדרים,
מיט איר מארק אפילו ― אלצדינג ארויסגעזען פריער. אזעלכע קאלאניעס צו
פופציק סעמייסטוועס, וואס פארנעמען זיך מיט ערדארבעט, גייען צען. דערנאך
קומט א שטאט, אויף צען קאלאניעס איין גרויסע שטאט. אין שטאט קאנען שוין
וווינען עטלעכע טויזנט סעמייסטוועס, וואס פארנעמען זיך מיט מיסחר, בויען
פאבריקן, באנען, מילן, זאוואדלעך, עפענען קלייטן, האנדלען מיט תבואה, 
שפעגעלירן אויף דער בערזע, וי געוויינטלעך א גרויסע שטאט, נאר אלע נייטיקע
זאכן, ווי ברויט, מילך, קעז און פוטער, קארטאפליעס, ציבעלעס, רעטעכער,
פעטרישקע און שאר־ירוקות באקומען זי פון די צען קאלאניעס, וואס פארנעמען
זיך מיט ערדארבעט. נאך דער דאזיקער גרויסער שטאט גייען וווידער צען 
קאלאניעס צו פופציק סעמייסטוועס, וואס פארנעמען זיך מיט ערדארבעט און ווידער
א גרויסע שטאט פון עטלעכע טויזנט סעמייסטוועס מיט פאבריקעס, מילן, קלייטן,
בערזעס, יארידן וכדומה און אזוי ווייטער איבערן גאנצן שטח פונעם לאנד, די
קאלאניעס וואס פארנעמען זיך מיט ערדארבעט זענען מחויב אויסצוהאלטן די
גרויסע שטאט מיט געלט און מיט מענטשן. געלט ― דאס מיינט מען שטייער,
וואס יעדער מענטש איז מחויב צו צאלן, און מענטשן ― דאס מיינט מען 
סאלדאטן, דאס הייסט זיי שיקן אוועק אלע איינאונצוואנציק־יאריקע אין שטאט אריין
)אחוץ פערוועראזראדנע בני־יחידים( און אין שטאט מאכט מען זיי שוין פאר
סאלדאטן, וואס קומען צו ניץ טאקע פאר זי אלין, פאר די קאלאניסטן הייסט עס,
טאמער מאכט זיך א מלחמה, אדער אן אנפאל, און גלאט פאליציע... און אויפן
געלט וואס פאלט אריין פון די שטייערס האלט מען אויס די יידישע גימענאזיעס
מיט די אוניווערסיטעטן, ווו מען נעמט אויף אהין צו אלעמען, יידן און ניט־יידן,
פראנק און פריי אן א שום פראצענטן מיט נארמעס פאר פרעמדע. בכלל דארפסטו
וויסן, אז אין מיין פראיעקט איז ניטא דאס ווארט ,פרעמדע* און דאס ווארט
,פראוועס*. ביי מיר איז ניטא קיין ,פרעמדע״, ניטא קיין ,אייגענע״, פראוועס
האבן אלע, ווארעם מאי דאך גאט ברוך־הוא, וואס האט באשאפן די מענטשן,
זענען ביי אים אלע מענטשן גלייך, היינט לא כלישכן א מענטש ביי מענטשן!.
  
נאר דאס אלצדינג, וואס איך שרייב דיר דא, איז נאך ערשט א שמינית
שבשמינית פון מיין פראיעקט, וואס איז כולל אין זיך אלצדינג, ניט דורכגעלאזט
  
220
    
קיין מינדסט נארישקייט. איצט בלייבט איבער נאר איין זאך: געלט! איך האב
דאס אויך באווארנט. וועסטו דאך פרעגן וי אזוי? ווייס איך ניט אויב דו וועסט
עס פארשטיין, ווארעם מיין פלאן, וואס איך לייג פאר, האט א שייכות מיט 
שפעגעלאציע, און דו ביסט דאך, געדענק איך, פון תמיד אן קעגן שפעגעלאציעס. אין
קורצע ווערטער וועל איך מיך פון דעסטוועגן פרווון דיר ארויסגעבן דעם תוך פון
דער דאזיקער שפעגעלאציע. ס׳איז א באנק ― אויף אקציעס. די אקציעס וערן
פארקויפט און דאס געלט פאלט אריין אין דער באנק, וואס קויפט די ערד אויף
איר נאמען מיט אלע אינסטרומענטן און מאשינעס, בויט אויס הייזער, קויפט
איין פי און אלצדינג וואס מען דארף, און פארקויפט דאס שוין פון זיך צו די
קאלאניסטן פאר א סך א גרעסערן פרייז אויף אוייסצאלן, און דער ריווח פון דער
באנק ווערט צעטיילט אויף דער האלב: איין האלב גייט אויף צוצוקויפן נאך
אקציעס, און וואס מער אקציעס איז דאך מער געלט, און די צווייטע האלב גייט
אויף דעווועדענט, וואס די באנק גיט ארויס אלע יאר אירע אקציאנערן. און די
אקציאנערן, אחוץ וואס זיי נעמען דעוועדענט, פארדינען זיי נאך אויף די אקציעס
גופא, ווארעם אז דער דעווועדענט וואקסט, הייבן זיך די אקציעס, און די אקציעס
הייבן זיך, איז דעמאלט פאראן א סך בעלנים אויף אקציעס, און וואס מער 
אקציעס איז מער געלט, און וואס מער געלט איז מער קאלאניסטן, און וואס מער
קאלאניסטן איז בעסער פארן לאנד, און אז דאס לאנד מאכט גוטע געשעפטן הייבן
זיך די אקציעס, און אז די אקציעס הייבן זיך איז דא א סך בעלנים אויף די 
אקציעס, און וואס מער אקציעס איז מער געלט, און וואס מער געלט איז מער 
קאלאניסטן ― דו פארשטייסט? ס׳איז א ראד און עס דרייט זיך! אוודאי איז נאך דא
דערביי גענוג פרטים, מיט פרטים, מיט פרטים, ― נאר מחמת איך האב קיין צייט
ניט מאך איך דאס בקיצור. אי״ה אינעם אנדערן בריוו וועל איך דיר 
ארויסשריייבן נאך מער באריכות. לע״ע לאז גאט געבן מיט מזל־ברכה, מיט גליק און
מיט הצלחה. זיי געזונט און קוש די קינדער שיחיו און גריס דער שוויגער שתחי״
און דער גאנצער משפחה זאלסטו לאזן גריסן איטלעכן באזונדער גאר פריינדלעך,
ממני בעלך מנחם־ מ ענ דל
  
עיקהישכחתי: דאס אנגאלע האט מיר אזוי פארדרייט דעם קאפ, אז
איך האב גאר פארגעסן אינעם טערק מיט זיין אדרינאפאל. לאז ער זיך זיצן
דארטן געזונטערהייט. ווי באלד ער גייט ניט אויף מיין שניט, טא לאז ער זיך
שלאגן קאפ אין קישן. איך וויל מיך גארניט מישן אפילו. און וווער ס׳איז געווען
  
221
    
גערעכט ― איך צי ער ― דאס וועלן מיר זען שפעטער. לאמיר נאר עלטער
ווערן מיט א וואך און לאמיר נאר הערן וואס איז געווארן מיט דעם איבערקוקן
פונעם בוקארעשטער שלום, און וי אזוי האט סעזאנאוו אויפגענומען די שתדלנים,
וואס אדרינאפאל האט די טעג געהאט ארויסגעשיקט קיין פייטערבארג. די דעלע״
נאציע באשטייט פון זעקס פארשוין. צוישן זיי זענען, זאגט מען, צוויי משלנו,
יהודים הייסט עס. כדאי צו ווויסן, צי האבן זיי א טראכט געגעבן פארן ארויספאר
מכוח פראוועזשיטעלסטווע, צי זיי האבן זיך פארלאזט אויף נסים?.
הנ״ל
  
222
    
מנחם־מענדל פון ווארשע צו זן ווייב שיינע־שיינדל
אין כתרילעווקע
  
20
  
לזוגתי היקרה הצנועה החכמה מרת שיינע־שיינדל שתחי׳!
  
ראשית בין איך דיר מודיע, אז איך בין ב״ה בקו החיים והשלום. השם״
יתברך זאל העלפן מען זאל תמיד הארכן איינס פון דאס אנדערע נאר גוטס מיט
־ בשורות טובות וישועות ונחמות בתוך כלליישראל ― אמן,
  
וה שנית זיי ויסן, זוגתי היקרה, אז איך פאר קיין וווין אסיירצה־השם
גאר אן א שום תירוץ אויפן קאנגרעס, און ניט אלייין ― איך פיר מיט זיך א
פארטיקן אן אוייסגעארבעטן פלאן פאר ארץ־ישראל, א סך גרעסערן און א סך
בעסערן פון יענעם פלאן, וואס איך האב דיר געהאט געשריבן ועגן אנגאלע,
ארץ־ישראל, פארשטייסטו מיך, איז ניט אנגאלע. אנגאלע איז אנגאלע, און 
ארץישראל איז ארץ־ישראל. דער נאמען אליין איז שוין גענוג, אז א יידיש הארץ
זאל ווערן אנגעווארעמט און אויפגעקאכט און עס זאל פארצאפלט ווערן פון
בענקעניש און פארברענט וערן פון חרפה פאר זיך אליין, אז אלע פעלקער האבן
א היים, נאר מיר שלעפן זיך ארום ווי די בעטלערס אויף פרעמדע חתונות, קלויבן
די ברעקלעך אונטערן טיש, וואס דאס פארגינט מען אונדז אויך ניט און מען
יאגט אונדז מיט הינט און מיט שטעקנס און מיט שטיינער ― גוואלד געשריגן!
נעם די באלגארן, די סערבן, די מאנטענעגערער אפילו, ווער זענען זי קעגן
אונדז? פאסטעכער, גראבע יונגען, ווילדע מענטשן, ― זענען זיי זיך מפקיר,
מוסר״נפש יעדער פאר זיין לאנד, לייגן אוועק די לעצטע בני־יחידים און פארי
זעצן דאס לעצטע קישעלע ― און מיר? די עלטסטע פון אלע פעלקער, די 
אויסדערוויילטע ביי גאט, ווייז מיר וואס האבן מיר ביז אהער ― שוין באלד צוויי
טויזנט יאר ― געטאן פאר אונדזער לאנד, פאר ארץ־ישראל? א ווערטעלע 
אויסצורעדן א―ר―ץ״י―ש―ר―א―ל! דאס לאנד פון ישראל! אונדזער אייגן לאנד,
ווו עס ליגן באהאלטן אונדזערע אבות־אבותינו, ווו מיר האבן געהאט אונדזער
בית־יהמיקדש, אונדזערע כהנים און לויים, אונדזער ארגל, אתנדזערע נביאים,
אונדזערע מלכים, מלכי בית־דוד ― ניין! קענסט דיר זאגן וואס דו וווילסט, עס
ווועט זיך ביי קיינעם ניט עפענען א מויל, אפילו ביי די גרעסטע שונאים 
  
און223
   
 