

פון אונדזער עזבון: הערץ ריווקין (1908־1951) 



 by באריס סאנדלער 
September 1, 2021August 31, 2021 Filed under:
לידער
ליטעראטור
ליטעראטור־עזבון
פערזענלעכקייטן 

פסעוודאנים פון דעם פאעט און פראזאיקער הערצל גייסינער. א געבוירענער אינעם בעסאראבער שטעטל קאפרעשט, האט ער נאך א סטודענט פונעם קעשענעווער בוי־טעכניקום זיך אנגעשלאסן אין דער אונטערערדישער רעוואלוציע־באוועגונג, געשריבן סאטירישע לידער. צוזאמען מיט זיין לאנדס־לייט, יאנקל יאקיר און הערש קאזשבער, ארויסגעלאזט דעם זשורנאל „אנזאג‟ (1931). צוליב דער „לינקער‟ פאזיציע פון דער אויסגאבע, איז זי קאנפיסקירט געווארן, און ריווקינען האט געמישפט דער רומענישער קריגס־געריכט. אין 1935 איז ער אן אקטיווער מחבר פון די צייטשריפטן „די וואך‟ און „שויבן‟. אין יענע יארן דערשיינט זיין ערשטע לידער־זאמלונג „אין שכנישן דארף‟. זיינע לידער ווערן געדרוקט אין דער ווארשעווער „ליטערארישע בלעטער‟ און אין דער קיעווער אויסגאבע „סאוועטישע ליטעראטור‟.
בעת דער צווייטער וועלט־מלחמה געפינט גייסינער זיך אין דער עוואקואציע, און גלייך נאך דער באפרייונג פון מאלדאוויע קערט ער זיך אום אהיים. ער איז פול מיט שאפערישע פלענער; שרייבט א סעריע דערציילונגען, געווידמעט די מענטשן, מיט וועלכע ער האט געלעבט ביינאנד אין דער פרעמד. זיינע פערסאנאזשן זיינען הארעפאשנע מענטשן, און דאס דריקט זיך אמבולטסטן אויס אין זיין דערציילונג „דער טאטע מיטן זון‟, וואס ווערט פרעמירט מצד דער מאסקווער צייטונג „אייניקייט‟. די גרעסערע דערציילונג „ארום קעסל־צעך‟ דערשיינט אינעם מאסקווער אלמאנאך „היימלאנד‟.
זיין שאפערישער וועג ווערט איבערגעריסן נאכן ארעסט, פארבונדן מיטן ענין, פאבריקירט ארום דעם יידישן אנטי־פאשיסטישן קאמיטעט. פארמישפט צו 10 יאר לאגער־רעזשים איז הערץ ריווקין־גייסינער אומגעקומען אינעם צפון־קאזאכסטאנער לאגער עקיבאסטוס.

הערץ ריווקין
לידער
פון שכנישן דארף
נאכטיקע לידער פון שכנישן דארףפארבלאנדזשען אמאל צו מיין גאניק,זיי לעשן מיין טרויען, זיי גלעטן מיין אומעטאון פליסן ווי זאפטיקער האניק.
לידער כאכלאצקע [1], מונטערע, פרישע,וואס שמעקן מיט פעלד און מיט שייער —זיי פולן די לופט אן מיט ווארעמקייט ליבער,וואס שטראמט פון א היימישן פייער.
נאכט איז אין שטעטל. איך ליג אויפן גאניק\. ווער דארף איצט דער מאמעס געלעגער,איז וואס, אז איז איינס, איז וואס אז ס׳איז צוויי,איז וואס אז ס׳איז דריי שוין דער זייגער?
הער איך און ווייס נישט, ס׳איז יום־טוב אין דארף,צי ס׳הוליען דארט גלאט אזוי יונגען\. אז וואס איז דער חילוק, א באלד וועט מיך דאכט,די לבנה אויך אנהייבן זינגען.
גיסן אזוי זיך פון שכנישן דארףהיימישע זאפטיקע טענער,ביז ס׳הייבט אן פרימארגן צו ווארגן די נאכטאון ס׳הייבן אן קרייען די הענער.־־־־־־־־־־־־־־־־־־־־־[1] כאכלאצקע (פאלקס.) — אוקראינישע
ביים קאזאקישן טויער
ביים קאזאקישן טויער שוין הונדערטער מאלהאב איך אויסגעציילט היינט מיינע נאכטישע טריט —מיינע זעלנערישע טריט\. ס׳א געלעכטער; כ׳בין געווארן דא היינט א קאזארמישער וועכטער,כ׳מוז היטן קאזארמעס, וואס זיינען געוויקלטאין זעלנערישן עלנטאין פיין און אין צארן —קאזארמעס ווי ברויזנדער ווילן פון יונגעןפארטויבט ווערן מיט גרילצן פון מעשענעם הארן.
ס׳א נאכט\. מידער, דערשלאגענע שלאפן די זעלנערחלומען אפשר פון דארפישע היימען,פון פוירישע מיידלעך מיט צייטיקע ברוסטן,וואס שפילן זיך איצטער ווער ווייסט שוין מיט וועמען.
האלט נאכט שוין ביים אויסגיין\. פרימארגן ברענגט ווידער א טאג פול מיט פיין,וואס גראבט זיך אין זעלנערישע קערפערס טיף איין\. פרימארגן.איצט שלאפן קאזארמעס,עס ווייעט פון טונקלע פענצטער אן אומעט.
דאכט מיר:עס האט זיך פיליעריקער טרויער,פארקליבן — דא צום קאזאקישן טויעראון דריקט אזוי שווער אויף מיין נאכטיש געמיט\. און היט\. איך בין היינט דער וועכטער פון זעלנערישן עלנט\. איך היט\. און ס׳קלאפט דא אויס מיינע נאכטיקע טריטא טרויעריק ליד.
איבערברוך
ציען זיך קרומע און נאקעטע וועגן,שלענגלען זיך שליאכן אויף סטעפעס,רוען די שליאכן זיך אפ אין די שטעטלעךוואס דרימלען און בענקען נאך עפעס.
שטייען אזוי זיך די שטעטלשע שטיבלעך,זינקען אין שטויביקער ענגשאפטהאט יעדער געסל א כאפטע מיט יינגען,וואס וועבן די טעג אויס אין בענקשאפט.
שטייען די טאטעס אויף שוועלן פון קראמען,קריגן און זידלען זיך איינער מיט צווייטן,רייס זיך איבער פארבייגייער־קוניםאון שלעפן אריין זיי צו זיך אין די קלייטן.
און יעדן פארטאג ביי אריינפאר אין שטעטלווארט מען אויף פירלעך מיט ווייץ און מיט קארן,רייסט מען זיך איבער א פויער מיט תבואה,שפריצן דארט פויערישע אויגן מיט צארן.
דרייט זיך אום יינגווארג מיט אומרו אין אויגן,טוליעט זיך אומעט צו טאטעשע היימען,בענקען נאך עפעס די שטעטלשע יינגעןאון ווייסן אליין נישט נאך וואס און נאך וועמען.
לויפן די צוגן אויף ווייט־ווייטע שטרעקעס,פירן די גרויסע צו רוישיקע שטעט,יאגט נויט פון די שטיבער און שרייט צו די יינגען:„אנטלויפט, ווייל מארגן וועט זיין שוין צו שפעט!‟
ציען צו׳ר שטאט די יינגלעך און מיידלעך,שפייען די לונגען דארט אויס אין פאבריקןאון טויזנטער דרייען זיך אום אין די גאסןמיט ליידיקע מאגנס און צארנדיקע בליקן.
מישט זיך אויף גאסן אויס זאטקייט מיט הונגער,זויגט יעדער טאג פרישן מארך פון די ביינער,שפראצט א פארדראס, וואס צעוואקסט זיך אין הערצער,וואס הארטעוועט פויסטן ווי גייסטיקע שטיינער.
פארשווונדן ווערט אומעט פון יינגלישע אויגן,הערצער זיי ברויזן, פויסט זיי דראען,ער ציילט שוין מינוטן — פאר שעהען.
וואקסן אזוי יענע קרעפטיקע מחנות,וואס טראגן די פענער פון אויפשטאנד אויף גאסן,זיי ברענגען דעם רוף פון רעוואלט אין קווארטאלן,וואס הונגער אליין האט געלערנט זיי — האסן.
איז וואס, אז די תפיסות די גרויע, זיי האבןדי גיריקע מיילער צעעפנט, צעפראלט, —עס שפראצן די מחנות פון קעמפער און וואקסןווי גראזן אויף פעלדער, ווי ביימער אין וואלד.
הונדערטער יינגען מיט מוט אין די בליקן,ווער קאן דען זיי ציילן, ווער ווייסט זייערע נעמען\? א בענקעניש בליט אין די הערצער אין זייערע,זיי ווייסן נאך וואס שוין, זיי ווייסן נאך וועמען.
צו יעקב שטערנבערן
כאטש אין יעדע נאכט טונקלען זיך אין מיינע אויגן אפשטאטס שרייענדיקע — אין די טויזנטער עלעקטריע־ברילןוועל איך לאנג אין זיי נאך טראגןאי די טונקלקייט פון שטעטלשע פארנאכטן,אי די לויטערקייט פון דארפישע פארטאגן; כ׳וועל זיי טראגןשטאלץ אין מיינע אויגן,אפילו ווען כ׳וועל זיין פארמוטשעטאון פון שטאט ווירוואר א מידעראזוי ווי דו האסט זיי געטראגן יארנלאנג אין דיינע לידער.
ס׳איז מיר גרינגערדא צו ריכטן אינעם ריטם פון דער שטאטמיין שטילן, שטעטלדיקן טראט,ווען כ׳טראג די לידער דיינע אין מיין הארצן, —האסט דעם טרויער פון קאלעא וואקארעשטער [2] פריילעכע קאפעליעס,האסט דעם דינעם אומעט פון די בראדער זינגעראנגעטאן אין א צילינדער, אין א פראק א שווארצןאון געלאזט זיי טאנצן דא א טאנגאמיטן הונגער…ס׳איז מיר גרינגערדא צו ריכטן אינעם ריטם פון דער שטאטמיין שטילן, שטעטלדיקן טראט,ווען כ׳טראג די לידער דיינע אין מיין הארצן.
ס׳האבן הונדערטער פילשטאקיקע געביידעסאויסגעדרייט זיך היינט צו מיר אין פראפיל,און איך זע ווי אויף די גרויסע שויבן־פענצטער פון וויטרינעסהאבן פראגע־צייכנס אויפגעהאנגען זיך ווי גרויע ראבןאון זיי שטארצן,שטארצן גלייך ארויס דא אויף די גאסן,ווו עס מישט זיך אויס די פרייד פון זאטע דאמען, הערןמיטן אומעט און מיט צארן פון שאמערן.
זע איך דארט דעם שיין פון דיינע אויגן —לויטערע ווי דארפישע פארטאגן —וואס האבן אין א שעה א נאכטיק שפעטעראלע גאסנלאמפן אויסגעלאשןאון נערוועז, נערוועז אויף אלע שויבן־פענצטעראט די פראגע־צייכנס אויפגעהאנגען,עס זאל די שטאט זיי ווי די לאטעס טראגן.
אט די טונקלקייט פון שטעטלשע פארנאכטן,אט די לויטערקייט פון דארפישע פארטאגןוועל איך לאנג נאך איבער גאסן שטאטישעאין מיינע אויגן טראגן,אפילו ווען כ׳וועל זיין פארמוטשעטאון פון שטאט־ווירוואר א מידעראזוי ווי דו האסט זיי געטראגן יארנלאנג אין דיינע לידער.־־־־־־־־־־־־־־־־־־־־־־[2] קאלעא וואקארעשט — א קווארטאל אין בוקארעשט

Share this:TwitterFacebookPrintLike this:Like Loading...

Related
 


Tagged: literaturepoetryYiddish 
Post navigation


Previous Post
לאפסוס־קאקטוס — 48 

Next Post
קאריקאטור־אויסשטעלונג ״יידישפיץ״ 



