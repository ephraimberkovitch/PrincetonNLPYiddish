 געוויינטלעך ווען מע דערמאנט היינט דעם בארשטבעלט — דאס פאפולערע וואקאציע־ארט אין די ניו־יארקער קאטסקיל־בערג במשך פון דער ערשטער העלפט פונעם 20סטן יארהונדערט — מיינט מען דאס געבוירן־ארט פון דער אמעריקאנער יידישער קאמעדיע, און די קאמיקער וואס זענען באווירקט געווארן דערפון ווי, למשל, דזשעקי מייסאן וואס איז אוועק פון דער וועלט מיט א חודש צוריק. 
 אין דער אמתן האט דער בארשטבעלט אבער באטייט א גאנצע זומערדיקע קולטור און לעבן־שטייגער, פארקערפערט פון אמאליקע אימיגראנטן און זייערע משפחות, און בפרט די יידישע. 
