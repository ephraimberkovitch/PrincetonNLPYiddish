 דאס סאטירישע ליד, „די בארד‟, געזונגען דא פון רייטשל וועסטאן, מיט דער באגלייטונג פון דזשאש מידלטאן בען פיט, באשרייבט די רעאקציע פון א פרומער יידישער פרוי ביים דערוויסן זיך אז איר מאן האט זיך אפגעגאלט די בארד. 
 דאס ליד האט אנגעשריבן דער פאעט מיכל גארדאן (1823־1890) בעת דער השכלה אין רוסלאנד, ווען דאס אפגאלן זיך איז געווען א פארשפרייטער אופן ווי א ייד האט געקאנט באווייזן אז ער איז אן „אויפגעקלערטער‟. 
 דאס אפגעגאלטע פנים פון איינעם פון די בארימטסטע משכילים — דעם פילאסאף, משה מענדעלסאן 
 אין איר מוזיקאלישער אנטאלאגיע, „מיר טראגן א געזאנג‟, האט די מוזיקאלאגין חנה גארדאן־מלאטעק געשריבן אז דער מחבר האט לכתחילה ארויסגעגעבן דאס ליד אין 1868, אנאנים, אויס מורא פאר די חסידים. אנשטאט גארדאנס נאמען איז געשטאנען „פון א גרויסן חסיד‟. אין 1889 האט ער ארויסגעלאזט א באארבעטן נוסח פונעם ליד, דאס מאל — מיט זיין אמתן נאמען. 
