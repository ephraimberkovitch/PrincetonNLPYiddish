

אויטאגראף — רפאל גאלדוואסער 



 by borisbud 
January 21, 2018July 1, 2020 Filed under:
ווידעא 


רפאל גאלדוואסער איז א יידישער אקטיאר מיט א באזונדערן גאנג, עפעס וואס איז אין אונדזערע צייטן אומגעוויינטלעך, און אפשר ממש איינציק. ער האט זיך געלערנט טעאטער ביי גרויסע מייסטערס אין פאריז, אפגעארבעט עטלעכע יאר אין ישראל און וווינט אין שטראסבורג. דארט האט ער געגרינדעט דעם „לופט־טעאטער‟, ווו ער שפילט צומאל אליין און צומאל מיט א קליינער טרופע אקטיארן. ער איז שטענדיק אריגינעל און מייסטעריש געשליפן.
היינט צו טאג, ווען א סך מאכן זיך א גרינג לעבן און שפילן „יידיש טעאטער‟ אין דער פארעם פון פארוויילונגס–רעוויוען מיט וואס ווייניקער יידיש, האט גאלדוואסער אויסגעקליבן א הארבערן וועג: ער ברענגט ארויף אויף דער סצענע דאס ווארט פון מאנגער צי באשעוויס, שלום–עליכם צי פרץ — און נוצט אויס אלע מיטלען, אז מע זאל עס פארשטיין. פארשטיין, נישט פארביליקערן…
יצחק ניבארסקי

Share this:TwitterFacebookPrintLike this:Like Loading...

Related
 


Tagged: video 
Post navigation


Previous Post
אויטאגראף — שבע צוקער (2) 

Next Post
קלאנגבוך (5) — צבי איינמאן 



