 די לעצטע פאר טעג איז אונדז דא אין אמעריקע שווער זיך צוצוקוקן וואס עס טוט זיך אין ארץ־ישראל. האפנטלעך וועט דער „אייזערנער קופאל‟ אייך ווייטער באשיצן פון די באמבארדירונגען און עס וועט אין גיכן איינגעשטילט ווערן דער מצב אין לאנד. 
 דערווייל שיקן מיר אייך צו די א תפילה, וואס יידן זאגן יעדן טאג צו שחרית, פארטייטשט אויף מאמע־לשון: 
 לכבוד אונדזערע ברידער און שוועסטער און דעם גאנצן בית־ישראל, וואס געפינט זיך אין נויט און אין געפאנגענשאפט, צי אויפן ים, צי אויף דער ערד, זאל גאט מרחם זיין אויף זיי און זיי ארויסברענגען פון נויט צו פארגרינגערונג, פון פינצטערניש צו ליכטיקייט, פון קנעכטשאפט צו אויסלייזונג, און זאל דאס געשען וואס גיכער, און לאמיר זאגן אמן. 
