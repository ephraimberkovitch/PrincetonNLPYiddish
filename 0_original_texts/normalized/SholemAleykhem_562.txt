 
 מנחם־מענדל [2]: מנחם־מענדל צו זיין ווייב שיינע־שיינדל 21 
 שלום עליכם 
 פון  
www\. cs.uky\. edu/~raphael/yiddish/sholemAleykhem/contents\. html  
 
מנחט־מענדל פון וווארשע צו זיין ווויייב שיינע־שיינדל
אין כתרילעווקע
  
21
  
לזוגתי היקרה החכמה הצנועה מרת שיינע־שיינדל שתחי׳!
  
ראשית בין איך דיר מודיע, אז איך בין ב״ה בקו החיים והשלום. השם״
יתברך זאל העלפן מ׳זאל תמיד הארכן נאר גוטס מיט בשורות טובות, ישועות
ונחמות בתוך כלל ישראל ― אמן,
  
והשנית זיי וויסן זוגתי היקרה, אז איך האב שוין אן אויסלענדערשן א
גובערנאטארסקי פאס ― אזוי גרינג קומט אן א יידן א גובערנאטארסקי פאס?
― און אסיירצה־השם גאר אן א שום תירוץ לא יוחר וי מארגן פאר נאכט
אדער אויפן ערגסטן פאל איבער מארגן אין דער פרי ― אויב ס׳וועט ניט זיין
חלילה עפעס אן איבערשלאג, פאר איך ארויס גלייך קיין ווין אויפן קאנגרעס,
איך שטעל מיר פאר, וואס וועט זיך דארט טאן, אז די ציוניסטן וועלן געווויר
ווערן פון מיין פלאן אויף נעמען ארץיישראל אין דער ארענדע. ביז אהער האט
יעדער ציוניסט געמיינט, אז דערמיט וואס ער איז א ציוניסט מאכט ער 
גליקלעך דאס יידישע פאלק, און אז ער האט איינגעצאלט א שקל אדער געקויפט
אן אקציע, איז ער שוין יוצא. און ווער שמועסט, אז איינער זאגט צו פארן קיין
ארץיישראל און קויפן דארט א שטיקל ערד ― קאן מען זיך שוין פון אזעלכע
גארניט אויסצאלן! וויפל דו זאלסט ניט שרייבן פון אים אויף די גאזעטן איז
אים וינציק. ער וואלט וועלן, אז אלע יידן פון דער גאנצער וועלט זאלן אים
אונטערטראגן א גאלדענעם מענדאל פון א פוד אייזן. ווארעם א קלייניקייט, א
ייד איז זיך מפקיר, ווארפט אוועק א לאנד, ווו מען האט אים אזוי ליב, מען
קיינלט אים און מען יאכלט אים און מען גיט אים אלע פראוועס, אים און זיינע
קינדער און זיינע קינדסקינדער ― קומט אים ניט קיין קניפ אין בעקל! ―
ניין, זוגתי היקרה, לאז נאר דורכגיין מין פלאן ווועגן נעמען ארץיישראל אין
דער ארענדע, וועסטו זען אז אלע יידן וועלן ווערן ציוניסטן און אלע וועלן
פארן קיין ארץ־ישראל, סיידן שוין טאקע אן אמתער שונאיישראל, אדער א
קאליקע וואס קאן זיך ניט רירן פונעם ארט, אדער גאר א משומד. ווארעם
בארעכן זיך אליין, ער וועט זיך דאס אפזאגן, א שטייגער, פון אזא זאך? מען
  
230
    
נעמט און מען ברענגט דיך צו פירן אין דיין לאנד, אין דיין אייגענעם לאנד, ―
אין דיין באטקאווושטשינע גוואלד געשריגן! ― און מען באזעצט דיך, און מען
בויט דיר אויס א דירה, און מען קויפט דיר איין סקאט, מיט מאשינעס אויף
אויסצאלן, מיט רעמאנענט, מהכל בכל מכל פלעקל ― פאלנע כאזיסטווע! ―
נעמט זייט מוחל און פארזייט אייך תבואה, אדער פלאנצט אייך א וויינגארטן
און מען זאגט צו דיר: רב ייד! אט האט איר אייך א פארטיקן שלוש־סעודות,
אדער מאכט אייך א פערמע, פארפירט אייך א מאלאטשנע, האדעוועט אייך
עופות, קאטשקעס, גענדז ― ניין, מ׳באדארף דאך זיין א ריינער א משוגענער
מ׳זאל זאגן איך ווויל בעסער פגרן פון הונגער דריי מאל א טאג אחוץ וועטשערע
אבי זיין אין כתרילעווקע!. איצט בלייבט איבער נאר איין זאך: וי קומט די קאץ
איבערן ווואסער? דאס הייסט, וי אזוי נעמט מען דאס קיין עין־׳הרע מיליאנען
מיט יידן און מען פעקלט זיי אריבער מיט ווייב און קינדער און מיטן גאנצן
בעטגעוואנט און מיטן פסחיקן געפעס אויף א ניי ארט? נאר דאס פארשטייט
דאך א מינדסט קינד, אז ניט מיט א מאל אין איין אימפעט ווערט אויפגעטאן
אזא זאך. אדעס איז אין איין טאג ניט אויפגעבויט געווארן, פאוואלינקע, 
ביסלעכוויייז, אייינציקווייז באדארף מען זיך אריבערטראגן און באזעצן זיך. פריער
וועלן פארן געוויינטלעך די פארמעגלעכע, די גדולים אונדזערע, די בראצקיס, די
וויסאצקיס, די גינזבורגס מיט די פאליאקאווס, מיט די האלפערינס, מיט די 
זאיצעווס און מיט די איבעריקע מיליאנשטשיקעס אונדזערע, דערנאך די קלענערע
נגידים, דערנאך מיטעלע בעלי״במים, דערנאך א ביסל געמיינערע יידן, בעל״
מלאכות, כלידקודש, געפאלענע מענטשן און גלאט ארעמע־לייט. ווארעם דאס
לעבן איז א מארק און די וועלט א יאריד. אזוי וי אין א קראם מוז זיך געפינען
פון כל מאמינים שהוא, און אזוי וווי אויף א יאריד ווערן ארויסגעפירט כלערלייי
מינים סחורות, סקאט און שאר־ירוקות, אזוי איז אויך דער יישוב פון מענטשן
אין א מדינה מוז זיין אלצדינג. כליזמן עס איז פאראן נגידים, גבירים־אדירים,
מיליאנערן, מוזן זיין אויך ארעמע־לייט און קבצנים, דלפנים, עניים ואביונים,
ווארעם אז ס׳וועלן ניט זיין קיין קבצנים, צו וואס וועט מען דארפן דעמאלט די
נגידים? איי, וועסטו וועלן זאגן ― דארף מען זיי טאקע אויף כפרות? האסטו ביי
מיר געפועלט. איך וואלט, מעגסטו מיר גלייבן בנאמנות, גארניט געהאט קעגן
דעם, מען זאל נעמען אלע זייערע מיליאנען און צעטיילן צווישן די ארעמע־לייט
חלק כחלק, אזוי אז ס׳זאל אויסקומען אלעמען גלייך. איז אבער דער חסרון, וואס
מען באדארף ביי זיי, בי די נגידים הייסט עס, אויך אנפרעגן, און זיי, די נגידים
  
231
    
הייסט עס, ווילן דאס בשום־אופן־וופן ניט. אדרבה, וואס מער א מיליאנער האט
מיליאנען ווויל ער נאך מער. ער זאל קענען וואלט ער איינגעשלונגען אלע 
מיליאנערן מיט אלע מיליאנען פון דער גאנצער וועלט! אזוי איז שוין דער שטייגער
פון דער וועלט מששת ימי בראשית. א שיינעם פנים האבן ביי מיר יענע, וואס
ווילן מיר אייינרעדן און ברענגען טויזנט ראיות פון געלערנטע פילאזאפן, אז
ס׳וועט קומען א צייט וואס מענטשן וועלן זיין ברידער און ס׳וועט ניט זיין מער
ניט קיין נגידים, ניט קיין ארעמע־לייט. בהמות? זיי וייסן ניט, אז אונדזער
ישעיה האט דאס געזאגט נאך מיט טוייזנטער יארן צוריק. נאר וואס דען? מיט
א ,יעזשעלי? האט ער עס געזאגט: והיה, אזוי זאגט ישעיה הנביא ― און עס
וועט זיין, זאגט ער, באחרית הימים ― אז משיח, זאגט ער, וועט קומען..
הקיצור, זענען מיר שוין מיט דער עמיגראציע, דאס הייסט מיטן אריבער״
פעקלען דאס ביסל יידן קיין ארץ־ישראל, אזוי שיין וי פארטיק. איצט בלייבט
איבער ווידער די אייגענע צרה: געלט! געוואלד, זאגסטו, וו ווועט מען נעמען
אזוי פיל געלט? באדארף איך דיר דערמאנען, זוגתי היקרה, וואס איך האב דיר
געהאט געשריבן שוין אין איינעם פון מיינע פריערדיקע בריו, אז קעגן דער
דאזיקער צרה האב איך א תרופה: ― אקציעס. דו באדארפסט ויסן אז איין
מענטש אלין, ער מעג זיין דער גרעסטער מיליאנער, וועלן מיר זאגן ראטשילך
אפילו, איז ניט אומשטאנד אויפצוהייבן א געשעפט אן שותפים, אקציאנערן הייסט
עס, נארעלע! די גרעסטע הלווות, וואס ראטשילד מאכט די מלוכות, מאכט ער
זיי קיין מאל ניט אלין, נאר מיט שותפים, דאס הייסט רעדן פון געשעפט רעדט
מען טאקע מיט ראטשילדן, יא! און דינגען זיך פאר פריצענט דינגט מען זיך
טאקע מיט אים. נאר אז עס קומט צום רעכטן סמיק, דאס הייסט צו ציילן די
גראשנס, שלעפט מען צו בלעכרעדערן מיט מענדעלסאנען פון בערלין מיט רב
יאנקל שיף און מיט וואנדערבליטן פון אמעריקע און מיט די אלע איבעריקע
שור־הברס און לוויתנס פון דער בערזע און מען מאכט אן אבשטשע סאבראניע
אין לאנדאן, אין פראנקפורט, אין ווין אדער אין פאריז, און ראטשילד הייבט זיך
אויף און זאגט זיך אפ עטלעכע געציילטע ווערטער: אקינדער! אט די און די
מלוכה, זאגט ער, באדארף האבן א הלוואה פון עטלעכע מיליארד אויף אזא און
אזא טערמין און אויף אזעלכע און אזעלכע פראצענטן. אויב איר זענט, זאגט ער,
סאגלאסנע אויף אקציעס, בשותפות הייסט עס, נעם איך דריט האלבן מיליארד
און דאס איבעריקע, זאגט ער, נעמט איר, איז דאס געמאכט? לאז זיין, זאגט ער,
מיט מזל־ברכה״... אזוי זאגט זיך אפ ראטשילד זיין דרשה. און אויב דאס גע״
  
232
    
שעפט איז א גוט געשעפט, וואס מען קאן דערביי אחוץ פריצענט נאך עפעס
כאפן פון אויבן, שטייט אויף ואנדערבליט פון אמעריקע און רופט זיך אן צו
ראטשילדן: זאגט נאר, איך בעט אייך, וואס איז מיט אייך דער מער, פאני
ראטשילד, וואס איר האט זיך עפעס צעלאזט, זאגט ער, און אלין זיך גענומען
דעם בעסטן פסוק פון אתה הראית, זאגט ער, און האט זיך איינגעטילט א
חתיכה הראויה להתכבד, די העלפט, און די אנדערע העלפט, זאגט ער, לאזט
איר איבער פאר אונדז קבצנים? דאס, זאגט ער, ווייסט איר כאטש אז איך,
וואנדערבליט, זאגט ער, קאן נעמען אויף מיינע פליייצעס די גאנצע הלוואה, אלע
פינף מיליארד 77 ענטפערט אים אפ ראטשילד איידל, דיפלאמאטיש:;איך גלייב
אייך, זאגט ער, הער וואנדערבליט, אז מיט אייער אפעטיט, זאגט ער, קאנט איר
איינשלינגען פינף מאל פינף מיליארד. דארפט איר אבער ניט פארגעסן, זאגט
ער, אז ביי אונדז אין דער תורה שטייט געשריבן: וחי אחיך עמך. אויף אייער
ענגלעש לשון וועט עס, זאגט ער, הייסן: לעבן אונד לעבן לאסען...* פארדריסט
דאך עס וואנדערבליטן ― ער איז א קריסט ― למאי א יידל, ראטשילד הייסט
עס, לערנט אים דרך־ארץ? ענטפערט ער אים אפעט, אויך איידל און אויך דיפ״
לאמאטיש, אז כאטש ער האט ניט די ערע צו זיין, זאגט ער, א ייד אזוי ווי ער,
ראטשילד הייסט עס, פון דעסטוועגן ווייסט ער גאנץ גוט, זאגט ער, וואס אין
דער יידישער תורה, אין דער ביבל שטייט געשריבן, גלייך ווי ער.;און דאס
וואס איז שייך, זאגט ער, צו לשון־אפעטיט, מיינט ער אז זיי, די ראטשילדס
הייסט עס, וועלן זיך נאך אויסגלייכן מיט אים, מיט וואנדערבליטן הייסט עס״..
אויך ניט שלעכט אועקגעגעבן! קאן דאך ראטשילד מסתמא ניט פארטראגן אזא
שטאך. פאריז איז ניט מאסקווע, פארשטייסטו מיך, און ראטשילד איז ניט גע
וווינט געווארן צו הערן שטעכוווערטער, וויל ער אים אפענטפערן צוריק נאך
מיט א גרעסערן שטאך. איז דאך אבער דא רב יענקל שיף פון אמעריקע, א ייד
מיט א קעפעלע און מיט א צונג, כאפט ער זיך אויף און צענעמט זיי, דעם אהער,
דעם אהין, שא! און מאכט א פשרה ―;יחלוקו״.. ביסטו שוין פארטיק? דו
מיינסט אווודאי אז דערמיט קאנטשעט זיך דער גאנצער עסק! דאס הייסט זי
צעטיילן זיך מיט די אקציעס, גיבן אפ דאס געלט און א גוטער טאג? האסטו א
טעות! דאס געלט גיבן זיי טאקע, נאר זיי נעמען דאס באלד אפ צוריק. ווי אזוי?
גאר פשוט. יעדער פון זיי, פון די דאזיקע שור־הברס און לוויתנס הייסט עס,
קומט צו פארן צו זיך אהיים און לאזט ארויס א קלאנג, געויינטלעך אויף די
גאזעטן, אז ער האט געמאכט דער און דער מלוכה א הלוואהלע א פעטס, א גע״
  
233
    
שמאקס, א צוקערדיקס, אבער טאקע פון די אנטיקן! און הייבט אן אפלויבן די
מלוכה, אז זי איז נאר לעילא ולעילא און אז אירע פינאנסן זענען אייזן! ווערט
א קאך אויף דער בערזע און מען הייבט אן פארשרייבן זיך אויף די אקציעס
און מען כאפט די אקציעס וי הייסע לאקשן. און אקציעס האבן אין זיך א טבע,
אז ווי באלד מען פרעגט זיך נאך אויף זיי ― הייבן זיי זיך! און אט אויף אזא
אופן ווערן די אקציעס געכאפט און פארצוקערט עד לפק, אזוי אז ביי ראטשילדן
בלייבט ניט איבער איין אקציע, זאלסט זאגן אויף א רפואה!
  
וואס זשע טוט מיינסטו ראטשילד מיטן געלט? זוכט ער צו מאכן א נייע
הלוואה, ביי אן אנדער מלוכה, ניט אליין חלילה, נאר דורך די מעקלערס די
דיפלאמאטן, און אויך מיט די זעלבע שותפים, די שור־הברס מיט די לוויתנס
פון דער בערזע, און ווידער א מאל פארט מען זיך צונויף אויף א זאסעדאניע,
און ווידער א מאל אקציעס, און ווידער א מאל געקומען אהיים און צעשיקט די
אקציעס צווישן ברייטן עולם מיט א פארדינסטל פון אויבן,
  
הקיצור, עס קומט אויס אז די אלע הלווות, וואס די מלוכות מאכן ביי
ראטשילדן, מאכן זיי גאר אייגנטלעך ביי אונדז, ביי מיר, ביי דיר און ביי כלי
ישראל און ביי דער גאנצער וועלט. ווארעם יעדער ווער עס האט געלט, דער
האט א חלק אין דער הלוואה. און אפילו דער וואס האט ניט קיין געלט, האט
אויך א חלק. וי איז דאס מעגלעך? וועל איך דיר קלאר מאכן אין צוויי ווערטער.
למשל, דו קויפסט פלייש ביים קצב און ברויט ביים בעקער. דער קצב מיטן
בעקער קויפן פאר דיין געלט דעם ווייב א קליידל און די קינדער שיכלעך. דער
קרעמער און דער שוסטער באציען זייערע סחורות פון די פאבריקעס, און דער
פאבריקאנט ווערט דערפון רייך און קויפט אקציעס ― קומט ניט אויס, אז דו האסט
אין זיי א חל? דעריבער, פארשטייסטו מיך, ווועט ביי דיר ניט זיין 
אפגעפרעגט, אז איך וועל דיר זאגן, אז ס׳איז גארניט דא אזא סומע, וואס די וועלט
זאל ניט קענען דעקן. און קיינער באדארף זיך דעריבער ניט שרעקן, טאמער
וועט דער טערק אויסבעטן צו א הויכן מקח פאר דער ארענדע פון ארץ־ישראל,
און טאמער וועט ער זיך הייסן באצאלן ראטע פאר עטלעכע יאר פריער, אדער
טאמער וועט ער זיך הייסן געבן צו א גרויסן זאלאג. הלוואי זאל נאר זיין אין
דעם די מניעה און מ׳זאל שוין קאנען צוטרעטן צום קאנטראקט פון דער ארענדע
נאך דעם פלאן, וואס איך האב מיט גאטס הילף אוייסגעארבעט. און אט אזוי ווי
דו זעסט זענען מיר הייסט עס צוגעקומען צום רעכטן שפיץ, וואס איך האב דיר
געוואלט אויספירן, וועגן דעם פלאן פון דער ארענדע. נאר מחמת איך האב
  
234
    
קיין צייט ניט מאך איך דאס בקיצור. אי״ה אינעם אנדערן בריוו פונעם וועג
על איך דיר ארויסשרייבן א סך מער באריכות. לעת־עתה לאז גאט געבן מיט
מזל־ברכה, מיט גליק און מיט הצלחה. זייי געזונט און קוש די קינדער שיחיו
און גריס דער שוויגער שתחי, און דער גאנצער משפחה זאלסטו לאזן גריסן
איטלעכן באזונדער גאר פריינדלעך,
  
ממני בעלך מנחם־ מ ענ דל
  
235
    
מנחם־מענדל פון ווארשע צו זיין ווייב שיינע־שיינדל.
אין פתרילעווקע +
  
22
  
לזוגתי היקרה החכמה הצנועה מרת שיינע־שיינדל שתחי׳!
  
רא שית בין איך דיר מודיע, אז איך בין ב״ה בקו החיים והשלום. השם״
יתברך זאל העלפן מ׳זאל תמיד הארכן איינס פון דאס אנדערע נאר גוטס מיט
בשורות טובות ישועות ונחמות בתוך כלליישראל ― אמן
  
והשנית זיי ויסן, זוגתי היקרה, אז איך פאר. ניט איך זאג אז איך
פאר, ניין, איך פאר טאקע! אין עטלעכע שעה ארום גייט אוועק דער קוריער
קיין ווין און איך האב שוין אפילו א בילעט אויך. דאס הייסט האבן האב איך
אים נאך ניט. נאר ס׳איז גלייך וי ביי מיר אין קעשענע. די רעדאקציע, 
פארשטייסטו מיך, האט מיר צוגעזאגט נעמען א בילעט, ווארעם איך פאר אויף אירע
הוצאות פאר איך. מיינסט אפשר אז נאר איך אליין? ניין, עס פארן מיט מיר
נאך עטלעכע שרייבערס פון דער רעדאקציע, אזוי וי איך, אויך אויף אירע
הוצאות, א גאנצע כאליאסטרע,. בקאמפאניע הייסט עס פארן מיר. און בקאמפאניע
פארט זיך גאר אנדערש. דו זיצסט מיט מענטשן, רעדט מען, שמועסט מען, פון
דעם, פון יענעם, מען דערציילט מעשיות, נעכטיקע טעג, אויפן הימל א יריד ―
דערווייל פארסטו איין א שטיק וועג און דו קוקסט זיך גאר ניט ארום וי די
צייט איז אוועק. הקיצור, מיר פארן קיין ווין אויפן קאנגרעס. דאס הייסט מיר
זענען גרייט צו פארן. מיר פאקעווען זיך שוין אין וועג אריין. ניט איך, מיינע
קאלעגן פאקעווען זיך, נעמען מיט איטלעכער זיינע כליימכשירין מיט זיינע
שפארגאלן. איך, ברוך׳השם, בין שוין לאנג א פארטיקער. איך דארף מיך ניט
פאקן, איך האב ניט קיין שפארגאלן. איך נעם מיר דעם טליתיותפילין און די
פען ― איך האב א פען וואס זי שרייבט אליין ― און זיי געזונט! דער עיקר
― איך פיר מיט זיך א זאך וואס איז נייטיקער פון אלע זייערע שפארגאלן און
שרייבערייעכצן, איך מיין דאס דעם פראיעקט פון נעמען ארץ־ישראל אין דער
ארענדע. איך האב אים איינגענייט אין א זיכערן ארט און פאר מיר מיט א קלארן
קאפ. ערשטנס פארט מען דאך אין באן. אפילו טאקע צו די דייטשן אין 
אויסענלאנד, נאר א קשיא אויף א מעשה. און צווייטנס וויל איך ניט אז די כאליאסטרע
  
236
   
 