 
 קאמעדיעס: שראגע 
 שלום עליכם 
 פון  
www\. cs.uky\. edu/~raphael/yiddish/sholemAleykhem/contents\. html  
 
אן איינאקטער לכבוד פורים
    
פ ע ר ז א נ ע ן:
  
י ש ר א ל ־ א י ס ר, א נגיד. האלב ייד, האלב אריסטאקראט. א „שפעגע־
    
לאנט״ פון דער בערזע.
ח נ ה, זיין ווייב. מער יידענע ווי אריסטאקראטין.
ב ע ר ט ע, זייער טעכטערל. א בת־יחידקעלע. א כלה. א יפת־תואר.
ג ר י ש א, איר חתן. וויל אריין אין אוניווערסיטעט.
ש ו ש נ ה, אירע א חברטע.
ה יי ד א ד, א לערער פון העברעיש.
ג ע ס ט, מעקלערס פון דער בערזע מיט זייערע ווייבער. אלע אריסטאקראטן.
י ו נ ג וו א ר ג מייסטנס מיידלעך.
  
א ר ט: יעהופעץ. צ יי ט: פורים נאך דער מגילה.
    
[א באלעבאטישע שטוב. פיין מעבל. א פארטעפיאנא. אינמיטן צימער
    
צוויי לאמבערנע טישלעך, איבערגעדעקט מיט א ווייס טישטעך. אפן טיש
    
אן אפענע מגילה.  ה יי ד א ד לייענט די מגילה. אלע שטייען ארום
    
אים און הערן צו. איטלעכער אין אן אנדער פאזע: י ש ר א ל ־ א י ס ר
    
האלט צו מיט איין האנט די מגילה, אין דער אנדערער האט ער א ליכט.
    
ער לייכט דעם בעל־קורא און קוקט אליין אויך אריין. די איבעריקע מאנצ־
    
בילן זעען אויס, ווי זיי האבן זיך געביטן מיט די היטלען. די דאמען
    
ווייסן ניט, וואס פאר א פנים זיי זאלן מאכן, ס׳זאל אויסקומען ניט צו
    
ערנסט און ניט צו לייכטזיניק.  ח נ ה  שטייט מיט א פרום פנים.
    
ב ע ר ט ע, אין עקסטאז, שעפטשעט נאך איטלעכס ווארט.  ג ר י ש א
    
שטשיפעט די וואנצעלעך, קוקט מיט ליבשאפט אף בערטען.  י ו נ ג ־
    
וו א ר ג שטייען פארלייגט די הענט ארונטער, האלב ערנסט, האלב
    
 שמייכלענד. קוקן אלע אף בערטען.]
  
ה יי ד א ד: (שאקלט זיך איבער דער מגילה מעשה חזן. די הענט
הענגען אים אראפ פון הינטן, גלייך ווי זיי געהערן זיך מיט דער מגילה
גארניט אן. קוקט גאר ניט אריין, זאגט כמעט אויסנווייניק, מיט א ניגון,
פריער גיך און נאכדעם אלץ מער איינגעהאלטן). „וכל מעשה תקפו וגבו־רתו ופרשת גדולת מרדכי אשר גדלו המלך הלא־הם כתובים על־ספר
דברי הימים למלכי מדי ופרס... (לאנגזאם). כי מרדכי היהודי משנה
למלך אחשורוש... (מיט גדלות). וגדול ליהודים... (טריומפירנד). ורצוי
לרוב אחיו... (הויך און מיט א ניגון). דורש טוב לעמו ודובר שלום לכל
זרעו!״... (עס טוט אים באנג, וואס ער האט אזוי גיך געענדיקט).
    
י ש ר א ל ־ א י ס ר: (לעשט אויס דאס ליכט, גיט דעם לערער,
ער זאל צונויפקאטשען די מגילה. טרייסלט אפ די הענט). סלאווא באגו!
    
ב ע ר ט ע: (מיט א פארווורף צום פאטער). פאפא! וואס פאר
א לשון? וואס פאר א שפראך? וואס פאר א „סלאווא באגו״?
    
י ש ר א ל ־ א י ס ר: איך מיין, דאנקען גאט מיין איך, געפטרט...
    
ב ע ר ט ע: (א פליעסק מיט די הענט). געפטרט? אף דער מגילה
„געפטרט״?
    
י ש ר א ל ־ א י ס ר: (וויל זיך פארענטפערן פאר דער טאכטער).
קינדעניו, ניט דאס האב איך געוואלט זאגן... איך האב געוואלט זאגן...
    
ב ע ר ט ע: (קאפריזנע). וואס דו האסט געוואלט זאגן ― ווייס
איך ניט. איך ווייס נאר, אז דו האסט געזאגט אף דער מגילה „געפטרט״!
    
י ש ר א ל ־ א י ס ר: קינדעניו, איך האב נאר געזאגט, אז די
מגילה... אז בא אונדז אין שטוב... אז... (קוקט אפן חתן, בעט זיך בא
אים מיט די אויגן, ער זאל צוגיין אים א ביסל ארויסהעלפן, ער זאל אים
פארענטפערן).
    
ג ר י ש א: (טוט זיך א ווארף צו בערטען). אוואל אוויכא...
    
ב ע ר ט ע: (פארריכט אים). אוויך.
    
ג ר י ש א: ווינאוואט... טא יעסט, סליכא! אוויך היביא סימכאטא
בידוואר קריאט האמגילא האזע...
    
ב ע ר ט ע: האזאט.
    
ג ר י ש א: ווינאוואט, טא יעסט, סליכא... האמגילא האזאט
באבאיט האזאט...
    
ב ע ר ט ע: האזע.
    
ג ר י ש א: סליכא! באבאיט האזע... (חתן־כלה ווערן ארומגערינגלט פונעם יונגווארג. קערן אפ אף א זייט. שלאגן זיך צונויף אלע
אינאיינעם. ריידן שטילערהייט).
    
י ש ר א ל ־ א י ס ר: (גליקלעך, וואס דער חתן האט אים ארויסגעראטעוועט פון דער טאכטערס הענט, קוקט אף די געסט צופרידן).
גאספאדא! סאדיטיעס! זיצט... פארוואס זיצט איר ניט? (די געסט שטייען
נאך אלץ, ווי פרעמדע מחותנים, ווייסן ניט, וואס צו טאן מיט די היטלען.
    
ה יי ד א ד: (געענדיקט די ארבעט, שטעלט זיך אוועק מיט דער
צונויפגעקאטשעטער מגילה אקעגן די געסט, ווייזט מיט דער האנט אף
דער מגילה און רעדט אף העברעיש מיטן ספרדישן אקצענט, וואס ווייטער אלץ מער מיט היץ). בעכאל דאר וואדאר אובכאל מעדינא אומעדינא
כאזערעט האמגילא האזאט... (די געסט קוקן אפן לערער מיט ווילדע
אויגן, פארשטייען ניט, וואס ער וויל, רוקן זיך אפ פון אים. ער טרעט־אן אף זיי, מאכט מיט דער מגילה אין דער לופטן און רעדט מיט נאך
מער פייער). קאמא פעאמים ניכטאוו ווענעכטאם אל אם האיהודים לע־האשמיד לאהאראג אולאבעד!... קאמא פעאמים יאצא האמאן בען האמדאטא האאגאגי ליכטאוו סיטנא אל אם איסראעל!...
    
י ש ר א ל ־ א י ס ר: (זעט, ווי די געסט האבן מורא פארן לערער, מישט ער זיך אריין אין מיטן, ווענדט זיך צום לערער). וידבר על
העצים ועל האבנים ― וואס רעדט איר צו זיי אזא לשון, וואס זיי הייבן
ניט אן צו פארשטיין? אמער, דברט בעסער אט צו וועמען. (ווייזט אפן
יונגווארג). זיי וועלן אייך פארשטיין. זיי זיינען מבין כל דיבור.
    
ה יי ד א ד: (האלב אף יידיש, האלב אף העברעיש). וואס גייטס
מעך אען, צי יענער פארשטייט מעך, צי ער פארשטייט מעך ניט? דאס
איז מאן שפראך! למאי שעמט זיך ניט בא אונדז דער פוילן מיט זיין
פוילעש, דער דאטש מיט זאן דאטש, דער פראנצויז מיט זאן פראנצוי־זיש, און אפילו דער ציגאנער מיט זאן ציגאנעריש? אני מעדאבער איוו־ריט בעכאל מאקאם וועאים קאל האאלאם. אפילו קעשעאני יאצע בע־מערקאווא, אני אמער לעהאקאנדוקטאר: טען לי קארטיס! וואס גייטס
מעך אען?...
    
ע ר ש ט ע ר  ג א ס ט: קאקאיא בלאזשענסטווא!
צ וו יי ט ע ר  ג א ס ט: זאמעטשאטעלני יאזיק! פאכאזש נא
איטאליאנסקי.
    
ד ר י ט ע ר  נ א ס ט: (מיט א באסאווע שטים). סאווערשעננא
וויערנא. זוווטשיט קאק איספאנסקי.
    
פ ע ר ט ע ר  ג א ס ט: איספאנסקי, איספאנסקי.
    
ב ע ר ט ע: (וואס שטייט מיט שושנהן בא דער זייט, רעדט שטיל,
ווענדט זיך צום פאטער פון דער ווייטן). וואס איז דארט בא אייך פאר
א שמועס, פאפא?
    
י ש ר א ל ־ א י ס ר: (צופרידן, וואס מע האט אים אפגעריסן
פון אן אנשיקעניש). מיר שמועסן דא מיטן לערער וועגן דרעווניע־יעוו־רעיסקי...
    
ב ע ר ט ע: (פון דער ווייטן צום פאטער). אך, פאפא! איך האב
דיך וויפל מאל געבעטן, זאלסט דאס ניט רופן דרעווניע־יעוורעיסקי! וואס
פאר א דרעווניע־יעוורעיסקי?
    
ה יי ד א ד: (צופרידן מיט בערטען). טאוו וועיאפע ווענעכמאד
ווענאאים!
    
ב ע ר ט ע: קאנסט דאס רופן ווי דו ווילסט. קאנסט דאס רופן
העברעיש, קאנסט דאס רופן אונדזער לשון, אונדזער נאציאנאל־שפראך.
    
י ש ר א ל ־ א י ס ר: (צו דער טאכטער פון דער ווייטן). נו, קאניעטשנא, נאציאנאל־שפראך. וויאזוי זאג איך דען? (בערטע רעדט מיט
אירע חברטעס און חברים, און ישראל־איסר ― צו די געסט). אדנים
סלאוואם, ס׳א וועלט געווארן ― ניע דאי באג! איר מיינט, נאר דא? אף
דער גאנצער וועלט. און נאר מאלאדיאזש! זעט איר אט די דאזיקע יפהפיה? (ווייזט אף שושנהן, וואס רעדט מיט דער טאכטער). דאס האט מען
איר צו פארדאנקען. דאס האט זי אינאיינעם מיט מיין טאכטער אויפגעגעבן א פראיעקט אף צו סאיעדיניאיען די מאלאדיאזש פון דער גאנצער וועלט. וואפערוויך... (וויל ציילן אף די פינגער).
    
ב ע ר ט ע: (צום פאטער פון דער ווייטן). וואס ווייזסטו אף אונדז
מיט די פינגער, פאפא?
    
י ש ר א ל ־ א י ס ר: (צו דער טאכטער און שושנהן). גארניט.
איך שמועס עס אקעגן אייער הסתדרות, וואס איר האט אויסגעטראכט...
    
ש ו ש נ ה: וואס מיר האבן אויסגעטראכט?
    
ה יי ד א ד: (מישט זיך אריין. שאקלט מיט דער צונויפגעקאטשעטער מגילה, רעדט צו ישראל־איסרן). סליכא! סליכא!
    
י ש ר א ל ־ א י ס ר: וואסער סליחה? ס׳איז דען א סליחה?
ס׳איז דאך א מגילה, ניט קיין סליחה.
    
ה יי ד א ד: קען! אוואל... סליכא! (א מאך מיט דער האנט. גייט
אפ צום יונגווארג. סע זעט פון דער ווייטן, ווי שושנה רעדט, זשעסטיקולירט מיט די הענט, און דאס גאנצע יונגווארג הערט זיך איין).
    
י ש ר א ל ־ א י ס ר: (פטור געווארן פונעם לערער, נעמט אראפ
דאס ווייסע טישטעך פונעם גרינעם טישל און גיט עס איבער מיטן ליכט
צו חנהן. טוט אויס דאס היטל). דושינקע, פארוואס בעטסטו ניט די דאמען שפעגעלירן... מייז איר, זיצן?
    
ח נ ה: (צו די דאמען). זיצט, פארוואס זיצט איר ניט? (די דאמען זעצן זיך אויס מיט די רידיקולס אין די הענט, קוקן אף די מאנצבילן. די מאנצבילן טוען אויס איינציקווייז די היטלען. אייניקע פאררייכערן. אייניקע שטייען און קוקן נאך אפן יונגווארג, וואס הערן שושנהס
רעדע).
    
י ש ר א ל ־ א י ס ר: (פאררייכערט. צו די געסט, אנווייזנדיק
אפן יונגווארג). ס׳איז בא זיי היינט א שפעגעלאציע... מיין איך, א סא־בראניע פון דער נייער אבשטשעסטווע, וואס איך האב אייך אנגעהויבן
צו דערציילן, האט מיך אט דער חיים־יענקל איבערגעשלאגן. (ווייזט אפן
לערער). און פון וועמען וואקסט עס? אלץ פון איר, אלץ פון איר. (ווייזט
אף שושנהן און מיינט די טאכטער). א ברען, ניע דאי באג! קארג, וואס
זי האט אפגעשמדט גאנץ יעהופעץ, געמאכט אלע שפעגעלאנטן, מיין איך
אלע יידן, פאר דרעווניע־יעוורעיצעס, האט זי זיך גענומען איצטער פאר
די אלע איבעריקע שטעט פון דער גאנצער וועלט. איר זאלט זען די בריוו,
וואס זיי צעשרייבן א טאג ― ניע דאי באג!
    
ח נ ה: (וואס רעדט שוין מיט די דאמען, מישט זיך אריין צו
די מאנצבילן). וואס זיי קאסט אפ א וואך פאסט־מארקן, מיט אטקריט־קעס, מיט פאפיר, מיט טינט, מיט שלעק, צרות, וואלט זיך עס א מעקלער
ווינטשן פארדינען אף דער בערזע... (דער עולם קוקט זיך איבער שמייכלענדיק).
    
י ש ר א ל ־ א י ס ר: (וויל צעטרייבן די אומאנגענעמלעכקייט).
דושינקע! פארוואס הייסטו ניט עפעס דערלאנגען צום טיש? ס׳איז דאך
עפעס יום־טוב! פורים אף דער וועלט! המנס יארצייט!
    
ח נ ה: שוין געהייסן. אט באלד וועט מען דערלאנגען. (רעדט
שטילערהייט מיט די דאמען).
    
י ש ר א ל ־ א י ס ר: (צו די געסט). א פארקערטע וועלט געווארן. שטעלט אייך פאר, דאזשע לעוו איזראיליעוויטש...
    
ג ע ס ט: (אלע אויפגעלעבט). לעוו איזראיליעוויטש? וואס לעוו
איזראיליעוויטש?
    
י ש ר א ל ־ א י ס ר: לעוו איזראיליעוויטש האט זיך אנומלטן
אויסגעדריקט, אז ער האלט אויך פון די זאכן. דאס הייסט, פון יידיש
האלט ער דווקא ניט. ער האט פיינט זשארגאן, ווי חזיר! זשארגאן, זאגט
ער, איז ניט קיין שפראך. ער האלט נאר פון דרעווניע־יעוורעיסקי. ער
זאל זיך ניט סטיעסניאיען, זאגט ער, פאר קריסטן, וואלט ער איינגעפירט,
אז אלע זיינע סלוזשאזשטשעס זאלן אין קאנטאר ריידן נאר פא דדעווניע־יעוורעיסקי...
    
ע ר ש ט ע ר  ג א ס ט: ניע אוזשעלי? קאקאיא בלאזשענסטווא!
(צווישן יונגווארג ברעכט אויס א געלעכטער. די דאמען דרייען זיך אויס
צום יונגווארג, קוקן זיך איבער מיט די מאנצבילן).
    
י ש ר א ל ־ א י ס ר: (צו דער טאכטער פון דער ווייטן). וואס
איז דארט בא אייך אזוי לעבעדיק?
    
ב ע ר ט ע: (פון דער ווייטן). אך, פאפא! ווען וועט איר שוין
אויפהערן אמאל דינען עבודה־זרה?
    
ה יי ד א ד: טאוו וועיאפע ווענעכמאד ווענאאים!
    
י ש ר א ל ־ א י ס ר: וואסער עבודה־זרה?
    
ש ו ש נ ה: (פון דער ווייטן). א גליק, וואס לעוו איזראיליעוויטש
לייענט ניט חנוכה די מגילה און בענטשט ניט פורים קיין חנוכה־ליכט־לעך...
    
י ו נ ג וו א ר ג: כא־כא־כא!
    
ה יי ד א ד: טאוו וועיאפע ווענעכמאד ווענאאים!
    
י ש ר א ל ־ א י ס ר: (פילט זיך ניט גוט. וויל פארריידן די געסט).
ניע דאי באג! זיי וואלטן וועלן, אז אלע שפעגעלאנטן, אלע יידן מיין
איך, זאלן בענטשן די מגילה און לייענען חנוכה־ליכטלעך... מיין איך
פארקערט ― לייענען חנוכה־ליכטלעך און בענטשן די מגילה... טפו!
וואס זאג איך?
    
ח נ ה: (קומט דעם מאן צו הילף). ביז מיר זיינען ניט אריבערגעפארן קיין יעהופעץ, איז מיין מאן געווען א מענטש, ווי אלע מענטשן.
און דא, זינט ער האט אנגעהויבן האנדלען אף דער בערזע, איז ער געווארן אזא צעטראגענער מלאך, אז מע קאן פון אים דעם שלאק באקומען! ער קאן אייך אמאל אויפשטיין אינדערפרי און מאכן א גוואלד:
„ווו זיינען מיינע שפעגעלאציעס?״ ― „וואסערע שפעגעלאציעס?״ ―
„מיין איך די אקציעס!״ ― „וואסערע אקציעס?״ ― „מיין איך דיווידענטן!״ ― „וואסערע דיווידענטן?״ ― לאזט זיך אויס, אז ער זוכט
די שטעק־שיך... (צווישן עולם הערט א געלעכטער. ישראל־איסר קוקט
אף חנהן אריבער די ברילן, צענעמט די הענט, וואלט וועלן, זי זאל שוין
אמאל אויפהערן ריידן. אף זיין גליק עפנט זיך די קיכטיר און עס באווייזט זיך א גרויסער בעקן מיט שלח־מנותדיקע זאכן: פלעדלעך, לעקעכלעך, מאנדלעך, טייגלעך און מאראנצן).
    
י ש ר א ל ־ א י ס ר: (צו חנהן). דושינקע, אט האט מען געבראכט דעם שלח־מנות.
    
ח נ ה: (כאפט אונטער דעם בעקן מיט ביידע הענט, טראגט אים
צו פריער צו די דאמען, דערנאך צו די מאנצבילן, דערנאך צום יונגווארג,
בעט יעדן באזונדער). געניסט, איך בעט אייך, געניסט עפעס. פארוואס
זאלט איר עפעס ניט געניסן? נעמט כאטש א מאראנץ!
    
י ש ר א ל ־ א י ס ר: (קומט איר צו הילף). גאספאדא, שלח־מנות!
    
ע ר ש ט ע ר  ג א ס ט: שלח־מנות? קאקאיא בלאזשענסטווא!
י ו נ ג וו א ר ג: (שיסן אויס א געלעכטער). כא־כא־כא! (אלע
געסט קוקן זיך ארום).
    
ד י ד א מ ע ן: (קוקן אפן יונגווארג). וואס איז דארט ווידער
„כא־כא־כא״?
    
י ש ר א ל ־ א י ס ר: (צו דער טאכטער). וואס איז דארט בא
אייך אזא גדולה?
    
ב ע ר ט ע: (פון דער ווייטן). מיר קלייבן דא נחת פון אייך,
וואס איר זייט אייך אזוי נוקם אן דער רוסישער שפראך...
    
ש י ש נ ה: איר זייט מקיים דעם פסוק: „לעשות נקמה בגויים״...
(יונגווארג גייען אפ אין צווייטן צימער).
    
ה יי ד א ד: טאוו וועיאפע ווענעכמאד ווענאאים! (גייט, מאכנדיק מיט דער מגילה, נאכן יונגווארג). די דאמען קוקן זיך איבער. די
געזעלשאפט פילט זיך אומאנגענעם).
    
ח נ ה: (וויל פארגלעטן, טראגט צו נאכאמאל דעם בעקן מיט
שלח־מנות צו די דאמען). געניסט, איך בעט אייך. פארוואס זאלט איר
עפעס ניט געניסן? נעמט כאטש א מאראנץ... (די שטימונג ווערט נאך
מער געשלאגן).
    
י ש ר א ל ― א י ס ר: (וויל איבעררייסן די שטימונג). א וועלט
געווארן! כסדר בא זיי שפעגעלאציעס... מיין איך סאבראניעס, זאסעדא־ניעס. און איבערהויפט אט די שושנה און מיין טאכטער; זיי טוען אויף
אזעלכע זאכן ― ניע דאי באג! שטעלט אייך פאר ― זיי האבן אויסגעארבעט אן אוסטאוו בא זיי, מיט פונקטן, מיט פאראגראפן. (ציילט
אף די פינגער). וואפערוויך, דרעווניע־יעוורעיסקי. וואווטאריך, יידישע
חדרים...
    
ע ר ש ט ע ר  ג א ס ט: ניע אוזשעלי?
    
צ וו יי ט ע ר  ג א ס ט: כעדערא?
    
ד ר י ט ע ד  ג א ס ט: סאווערשעננא וויערנא. שקאלעס
מסתמא.
    
י ש ר א ל ־ א י ס ר: ניין, ניט קיין שקאלעס, נאר טאקע חדרים,
פשוטע יידישע חדרים.
    
מ א נ צ ב י ל ן: (אלע אינאיינעם). חדרים? ▮
    
ד א מ ע ן: חדרים?!
    
י ש ר א ל ־ א י ס ר: היינט איז דא בא זיי א פונקט, מע זאל
אוניטשטאזשען קארטן.
    
מ א נ צ ב י ל ן: (איבערראשט). אוניטשטאזשען קארטן?!...
    
ד א מ ע ן: (דערשראקן). קארטן?!...
    
י ש ר א ל ־ א י ס ר: (צענעמט די הענט, ווי אף צו שווימען).
אקאנטשאטעלנא! אויס קארטן!
    
ע ר ש ט ע ר  ג א ס ט: (קוקט אף די איבעריקע). קאקאיא
בלאזשענסטווא!... (צום באלעבאס). וואס־זשע, הייסט עס, וועלן מיר
טאן, אז מע וועט זיך צונויפקומען, נאפרימער, אף אימעניניעס, אדער
א יום־טוב, אדער אזוי אן אבשטשעסטווע?
    
צ וו יי ט ע ר  ג א ס ט: וואס פארשטייט איר ניט? וועלן מיר
שמועסן א ביסל פא דרעווניע־יעוורעיסקי. א ביסל פון ליטעראטור.
    
ד ר י ט ע ר  ג א ס ט: סאווערשעננא וויערנא. אויב אין צווייען,
וועט מען מאכן א זעקס־און־זעכציק און אויב אין דרייען, איז א פינף־הונדערט־איינס...
    
פ ע ר ט ע ר  ג א ס ט: און אויב מערער ― איז א סטוקלקע.
    
פ י נ פ ט ע ר  ג א ס ט: און אפשר גאר אן אבשטשע שפיל?
(קוקט אף די דאמען). הא? וואס זאגט איר?
    
ד א מ ע ן: קאניעטשנא, אן אבשטשע שפיל! (נעמען זיך צו די
רידיקולס).
    
י ש ר א ל ־ א י ס ר: הא? וואס זאגט איר? אן אבשטשע שפיל?
(מע ווייס ניט פון וואנען עס וואקסט אויס בא אים אין די הענט צוויי
טאליעס קארטן). טא! בא מיר האט איר געפועלט. איך בין דאך, ווי זאגט
איר, ניט מער ווי באלעבאס...
    
ח נ ה: (ווידעראמאל מיטן שלח־מנות, שוין צו די מאנצבילן).
געניסט נאך עפעס, פארוואס זאלט איר ניט געניסן? נעמט כאטש א מאראנץ...
    
י ש ר א ל ־ א י ס ר: (וויל פטור ווערן פון איר אויך). דושינקע!
טאמער וואלט געווען גענוג מאראנצן? מיר האבן דאך גערעדט וועגן
המן־טאשן. עפעס יום־טוב, פורים אף דער וועלט, המנס יארצייט...
    
ח נ ה: (טוט זיך א כאפ אויף און א פאטש אין שטערן). אט
א קאפ! א קאצענער מוח! גוט, וואס דו האסט מיר דערמאנט המן־טאשן.
איך גיי אין קיך אריין. איך מוז אליין זיין בא די המן־טאשן. (צו די
דאמען). האט קיין פאראיבל ניט, איך מוז גיין. מיין דינסט וועט מיר
דארטן אנמאכן המן־טאשן, וועט זיין וואס צו זען! די יעהופעצער פוס־טאקראטן ― גאט זאל ניט שטראפן פאר די רייד... איך מיין די היגע
דינסטן מיין איך. איך זאג איר, מיין קעכין הייסט עס: המן־טאשן קאנט
איר מאכן? קוקט זי מיך אן, ווי א ליימענער גולם. ביז איך האב איר
איינגעטאלקעוועט, אז מע דארף פארקנעטן טייג, אויסקאטשען און אויסקלעפן דרייעקעכיקע המן־טאשן, צערייבן מאן אף מילך. בא איר איז
געווען רעכט אריינטאן דעם מאן אין די המן־טאשן, ווי ער שטייט און
גייט. גאט איז מיט אייך, זאג איך, איר זייט נאך ניט פארטיק מיט די
המן־טאשן! צו המן־טאשן דארף מען נאך האניק אויך...
    
י ש ר א ל ־ א י ס ר: (צום ווייב). הכלל, ליובעניו, ווען וועלן
מיר שוין דערלעבן זיך זען מיט די המן־טאשן?
    
ח נ ה: אט דאס גיי איך דאך! (גייט אפ אין קיך. די דאמען
שמייכלען צו איר כלומרשט פריינטלעך, צופרידן, וואס חנה איז אפגעגאנגען, רוקן זיך צו מיט די רידיקולס צום טיש).
    
י ש ר א ל ־ א י ס ר: (צו די געסט). אלזא, גאספאדא, איז אן
אבשטשע שפיל? איך מיין אבער, אז פא זאקאנו קומט היינט אן אקע.
אקע איז א יידישע שפעגעלאציע, מיין איך א יידישע שפיל. פארט יום־טוב, פורים אף דער וועלט, המנס יארצייט... (צו די געסט). הא? וואס
זאגט איר?
    
ג ע ס ט: (אלע אינאיינעם. אויפגעלעבט). סאווערשעננא וויערנא. אן אקע! אן אקע!
    
י ש ר א ל ־ א י ס ר: אלזא, אן אקע? בא מיר האט איר געפועלט. איך בין דאך, ווי זאגט איר, ניט מער ווי באלעבאס... (עפנט
אויף די קארטן מיט א קנאק). וויאזוי־זשע שפעגעלירן מיר, מיין איר,
וויאזוי שפילן מיר? מיטן קווענץ?
    
ע ר ש ט ע ר  ג א ס ט: אקע מיטן קווענץ ― קאקאיא בלאזשענסטווא!
    
צ וו יי ט ע ר  ג א ס ט: און איך וואלט געזאגט ― דווקא
אנעם קווענץ.
    
ד ר י ט ע ר  ג א ס ט: סאווערשעננא וויערנא. מיטן קווענץ
און מיטן קאנטשיק.
    
פ ע ר ט ע ר  ג א ס ט: פא נאסטאיאשטשעמו, באדארף זיין
אן אקע מיט אלע פאדלאסטן. דאס הייסט, מע מעג אייך שמייסן ביזן
טאג אריין. פון א דרייערל ביז א הונדערטער, און דאזשע מער פון א
הונדערטער.
    
פ י נ פ ט ע ר  ג א ס ט: קאניעטשנא, מיט אלע פאדלאסטן!
(צו די דאמען). וואס זאגט איר?
    
ד א מ ע ן: (ניט צופרידן, וואס סע וועט שפילן אין אקע אן זיי,
נעמען זיך פונדעסטוועגן צו די רידיקולס, רוקן זיך צו מיט די שטולן
צו זיי, קוקן אריין אין די קארטן פון הינטן, זיפצן). לאז זיין אז אקע,
לאז זיין מיט אלע פאדלאסטן, אבי לאז מען שוין שפילן.
    
י ש ר א ל ־ א י ס ר: אדנים סלאוואם, ווער איז ערשטע האנט?
(ווארפט אויס קארטן. רעדט אין איין אטעם). אל″ף אן אדלער. בי″ת
א בארנבוים. גימ″ל א גנב. דל″ת א דריידל. ה″א א המן־טאש. וא″ו א
וויינגארטן. זיי″ן א זאווערוכע. חי″ת חיים־יענקל... (צום ערשטן גאסט).
איר זייט ערשטע האנט. (לייגט אויס יעדן צו צוויי קארטן צוגעמאכט
און נאכדעם צו צוויי קארטן אויפגעדעקט. דער עולם הייבט אן ווערן
נערוועז, נאר סע מאכט זיך גלייכגילטיק).
    
ע ר ש ט ע ר  ג א ס ט: קאקאיא בלאזשענסטווא! (רוקט זיך
צו צום טיש נאך נעענטער, נעסט ארויס געלט. פארקאטשעט די ארבל).
שוין לאנג ניט געשפילט אין אקע.
    
צ וו יי ט ע ר  ג א ס ט: (רוקט זיך צו, נעמט זיך צו דער קע־שענע). א שאק מיט יארן.
    
ד ר י ט ע ר  ג א ס ט: (נעמט זיך צו דער קעשענע). סאווערשעננא וויערנא! ערשט נעכטן געהאקט אין אקע א גאנצע נאכט, ביזן
ווייסן טאג...
    
פ ע ר ט ע ר  ג א ס ט: (נעמט זיך צו דער קעשענע. זינגט מיט
ס חסידישן ניגון). דער רבי האט געהייסן פריילעך זיין, ביזן ווייסן טאג
אריין... (צו די דאמען). הא? וואס?
    
ד א מ ע ן: (קוקן מיט ברענענדיקע אויגן צו די מאנען און די
אויסגעלייגטע קארטן. זיפצן. לאכן נערוועז). כא־כא־כא!
    
י ש ר א ל ־ א י ס ר: (צום ערשטן גאסט). אדנים סלאוואם,
איר זייט ערשטע האנט, דארפט איר ריידן ווערטער.
    
ע ר ש ט ע ר  ג א ס ט: (באטראכט אלעמענס קארטן, וואס
אפן טיש). קאקאיא בלאזשענסטווא! איך וועל בעטן דעם עולם אוועקלייגן צו דרייערלעך סליעפא. (לייגט אוועק א דרייערל און מאכט צו די
אויגן).
    
צ וו יי ט ע ר  ג א ס ט: בלא ראיה הייסט עס? (טראכט א וויילע. רעדט צו זיך אליין). נו, מאיסיי מארקאוויטש? פאזשאלויטיע ווקאנטארו ― ארויס מיט דער מטבע! (לייגט געלט).
    
ד ר י ט ע ר  ג א ס ט: סאווערשעננא וויערנא. (לייגט געלט.
אומצופרידן). ווי א לאך אין קאפ!
    
פ ע ר ט ע ר  ג א ס ט: (זיפצט). אז אך און וויי איז מיר, איך
מוז מיך נאכשלעפן. (לייגט געלט). בא א פגירה בין איך אויך א בהמה.
    
פ י נ פ ט ע ר  ג א ס ט: (קרעכצט. לייגט א דרייערל). פארפינצטערט בין איך געווארן! איך מוז אויך. וואס זאל איך טאן?
    
י ש ר א ל ־ א י ס ר: נו, מוז איך דאך אוודאי שפעגעלירן. איך
בין דאך, ווי זאגט איר, עפעס באלעבאס, לכבוד פורים... (לייגט געלט).
המנס יארצייט...
    
ע ר ש ט ע ר  ג א ס ט: מיר זאגט דאס הארץ, אז דא דארף
ליגן גאלד. (קלאפט מיט א פינגער איבער די צוגעמאכטע קארטן). גאספאדא! נאך א דרייערל בלינד. (לייגט אוועק נאך א דרייערל).
    
צ וו יי ט ע ר  ג א ס ט: (צו זיך אליין). נו, מאיסיי מארקאוויטש, ביסטו אריינגעקראכן, קריך ווייטער. (לייגט נאך א דרייערל).
    
ד ר י ט ע ר  ג א ס ט: סאווערשעננא וויערנא. (לייגט דאס
געלט מיט כעס). ווי א פינפטע ראד צום וואגן!
    
פ ע ר ט ע ר  ג א ס ט: (זיפצט). אז אך און וויי איז מיר!
(קריכט אין קעשענע). איך מוז מיר נאכשלעפן. וואס ס׳וועט זיין מיט
כל ישראל, וועט זיין מיט רב ישראל.
    
פ י נ פ ט ע ר  ג א ס ט: (קרעכצט און לייגט געלט). פארפינצטערט בין איך געווארן! איך מוז אויך. א ברירה האב איך?
    
י ש ר א ל ־ א י ס ר: נו, מוז איך דאך אוודאי שפעגעלירן. איך
בין דאך, ווי זאגט איר, עפעס באלעבאס. המנס יארצייט. (לייגט געלט.
עס וואקסן די דרייערלעך אפן טיש. אלע אויגן ברענען, די דאמען זיפצן).
נו, גאספאדא! וואס וועט זיין ווייטער? (קוקט אפן ערשטן גאסט. פון
צווייטן חדר גנבעט זיך אונטער מיט שטילע טריט גרישא. קוקט זיך
ארום צוריק, גייט צו פאוואליע צום טיש. זעצט דיך אוועק אומבאמערקט
אף א שטול הינטער ישראל־איסרם פלייצעס. קוקט צו ווי מע שפילט).
    
ע ר ש ט ע ר  ג א ס ט: וואס זאל זיין ווייטער? ווייטער וועלן
מיר זיך גיין אנקוקן... די דריטע קארט וועט שוין זאגן, וואס איך האב
צו טאן... (הייבט אויף איינע פון די צוויי צוגעדעקטע קארטן, לייגט זי
אוועק מיטן פנים אראפ אף איינע פון די אפענע קארטן. לענט זיך אפ
א ביסל צוריק. טראגט צו דאס פארל צו דער נאז. ווארפט א גיכן קוק
אף דער דריטער עטוואס אויפגעדעקטער קארט. ווערט מאדנע לעבעדיק).
קאקאיא בלאזשענסטווא! (לייגט גיך אוועק צוריק די קארטן און נעמט
זיך צו דער קעשענע). אזוי ווי דאס הארץ אבער האט מיר געזאגט, אז
דא דארף ליגן אן אוצר. נו, גאספאדא? ווער פארט מיט מיר קיין יאר־מעלינעץ אפן יאריד? צוויי דרייערלעך אף דריי.
    
צ וו יי ט ע ר  ג א ס ט: (צו זיך אליין). נו, מאיסיי מארקאוויטש? דו קריכסט נאך, צי ניין? (טוט א הייב אויף די דריטע קארט).
געענטפערט אף מיינע דריי.
    
ר ר י ט ע ר  ג א ס ט: סאווערשעננא וויערנא. (אנגעקוקט אלע
פיר קארטן). מלא גזלן. טוט זיך א שמיץ מיט כעס). שראגע, א רוח אין
דיין הארצן אריין! ווער האט דאס אויסגעטראכט אזא שפיל, וואס הייסט
אקע?
    
פ ע ר ט ע ר  ג א ס ט: אז אך און וויי איז מיר. איך מוז זיך
אויך גיין אנקוקן. (קוקט זיך אן). געשטארבן א ייד. (לייגט אוועק די
קארטן). איך האב געוווסט פריער, אז וויבאלד אקע, אזוי ווער איך
באגראבן.
    
פ י פ נ ט ע ר  ג א ס ט: (קוקט זיך אן). ברוך דיין אמת. געשטארבן נאך א ייד. (לייגט אוועק די קארטן. רעדט צו די דאמען). בין
איך ניט גערעכט געווען, אז איך האב געזאגט אן אבשטשע שפיל? אקע
האט זיך זיי פארגלוסט! וואס זאגט איר?
    
ד א מ ע ן: קאניעטשנא!
    
י ש ר א ל ־ א י ס ר: (צום ערשטן און צווייטן גאסט). זיינען
מיר, הייסט עס, געבליבן אין דרייען אפן יאריד? (צום ערשטן גאסט).
וואס־זשע וועט איר עפעס זאגן ווייטער, כדומה למשל נאפרימער? נו?
ארויס מיט לשון!
    
ע ר ש ט ע ר  ג א ס ט: וואס האט איר קיין צייט ניט? נאד
נאמי ניע קאפליעט. (קוקט אפן טיש). מע דארף זיך גוט באטראכטן,
וואס פארמאגט דער עולם? (קוקט רעכטס און לינקס). דער האט שיקסעס, און דער ― שקצים. קאקאיא בלאזשענסטווא! (צו צווייטן גאסט).
וואס וועט איר זאגן, ווען איך טו א פאס צו אייערע שקצים?
    
צ וו יי ט ע ר  ג א ס ט: גאט איז מיין עדות, אז איך קאן ניט
פאסן. איך האב דריי. (לייגט געלט). געענטפערט אף מיינע דריי און אריבערגעצימבלט מיט איין צענערל אף דריי גלייך ווי אף אלע.
    
י ש ר א ל ־ א י ס ר: (רעדט צו דיך אליין. מאכט מיט די פינגער).
היינט גיי טרעף. דער שמייסט מיט דרייערלעך אף דריי, און דער צימבלט
אריבער מיט א צענערל אף דריי ווי אף אלע. עס האט אנגעריסן בא זיי
― ניע דאי באג! אצינד איז א וואפראס (מיט א ניגון פון דער גמרא
און שטארק אויסגעצויגן) ― טשטא מיניע דיעלאט? צי זאל איך מיד
אריינלאזן אין דער שפעגעלאציע און שפעגעלירן סליעפא? צי זאל איך
מיך גיין אנקוקן? (נעמט זיך כלומרשט צו דער קעשענע. ציילט געלט.
אלע אויגן קוקן אף אים. לייגט אוועק די קארטן און מישט אויס די אי־בעריקע). דאסווידאניא, (וויל אויפהייבן די פערטע קארט).
    
נ ר י ש א: (כאפט אים אן בא דער האנט). לאוו! באזשע סאכראני! ניטא קיין אנקוקן זיך! א צענערל מיט נאך א צענערל!
    
י ש ר א ל ־ א י ס ר: (קוקט אף אים). משוגע?
    
ג ר י ש א: פאלגט מיך! (בעט זיך). פאלגט־זשע מיך! זיי ביידע
האבן גארנישט מיט גארנישט!
    
י ש ר א ל ־ א י ס ר: (צו די געסט. ווייזט אף גרישאן). אז ער
הייסט! מע דארף, ווי זאגט איר, פאלגן אמאל א חתן אויך? (לייגט געלט).
קופעץ קאק סטרעליעץ.
    
נ ר י ש א: יא וואם רוטשאיוס, אז זיי ביידע האבן שראגע!
(נעסט זיך צו דער קעשענע). צי אפשר מיינט איר, אז איך האב מיך,
ווסאמאם דיעליע, איבערגעשראקן פאר אייערע שיקסעס? איך ענטפער
אייך אף אייער צענערל און אריבערגעטראסקעט מיט צוויי צענערלעך
אף מיינע דריי, ווארעם איך ווייס, אז מער ווי צוויי מיידן האט איר ניט
געהאט און וועט ניט האבן.
    
צ וו יי ט ע ר  ג א ס ט: שוין לאנג שטיל געווען, מאיסיי מארקאוויטש. מיט אזעלכע צוויי גיבורים טארסטו דיך ניט אריינלאזן אין
דער נארישער וועלט. (טראכט א וויילע). הערט־זשע אויס, אפשר וועלן
מיר מאכן א שטיקל געשעפט?
    
ע ר ש ט ע ר  ג א ס ט: נאפרימער?
    
י ש ר א ל ־ א י ס ר: כדומה למשל?
    
צ וו יי ט ע ר  ג א ס ט: וואס וועט איר מיר געבן אפטריט־געלט? דאס הייסט, וואס וועט איר מיר געבן, איך זאל זיך אוועקלייגן
בלא ראיה?
    
ע ר ש ט ע ר  ג א ס ט: כא־כא־כא!
    
י ש ר א ל ־ א י ס ר: א גוט אויג וועלן מיר אייך געבן! אז מע
האט שראגע, טראגט מען זיך אפ און מע מאכט ניט קיין שפעגעלאציעס.
    
צ וו יי ט ע ר  ג א ס ט: אזוי זאגט איר? (קוקט אן די פערטע
קארט. טראכט א וויילע). הא? אז מע האט, זאגן זיי, שראגע, טראגט
מען זיך אפ און מע מאכט ניט קיין אנשטעלן? (נעמט זיך כלומרשט
צו דער קעשענע. ציילט געלט. אלע אויגן קוקן אף אים. לייגט אוועק די
קארטן און מישט זיי אויס מיט די איבעריקע). דאסווידאניא, מאיסיי
מארקאוויטש! א כאליערע וואלט געמעגט קומען אפן מחבר פון דער אקע!
    
י ש ר א ל ־ א י ס ר: (צום ערשטן גאסט. טרייסלט מיט די
הענט). האבן מיר שוין, סלאווא באגו, געפטרט אלע אונדזערע שונאים?
    
ע ר ש ט ע ר  ג א ס ט: קאקאיא בלאזשענסטווא!
    
ג ר י ש א: (צום ערשטן גאסט. לייגט ארויף די האנט אף ישראל־איסרס קארטן). געענטפערט און אריבערגעפידלט מיט א גאנצן כף־האער.
    
י ש ר א ל ־ א י ס ר: (צו גרישאן). משוגע? צי חסר דעה?
    
ג ר י ש א: פאלגט־זשע מיך. דרך־ארץ פאר די בארישנעס!
טשעסטנאיע סלאווא, ער פארמאגט ניט מער ווי שראגע!
    
י ש ר א ל ־ א י ס ר: (גייט צו דער קעשענע). אז ער הייסט...
(ווייזט אף גרישאן). מע דארף, ווי זאגט איר, אמאל פאלגן א חתן אויך?
(לייגט געלט). דערויף זיינען מיר דאך שפעגעלאנטן.
    
ע ר ש ט ע ר  ג א ס ט: קאקאיא בלאזשענסטווא! (קוקט אן די
פערטע קארט, גייט צו דער קעשענע. רעדט פאוואליע, זיפצנדיק). וויבאלד
אזוי, איז א הונדערטער אף מיינע אלע.
    
ג ע ס ט: (אלע). א הונדערטער?!
    
ד א מ ע ן: (אלע). א הונדערטער?!
    
י ש ר א ל ־ א י ס ר: ווטאקאם סלוטשאיע, דארפן מיר לערנען
דעם פשט, אז ער סטראשעט מיך מיט א נאראש? (מיט א גמרא־ניגון).
וויבאלד אזוי, באדארף מען גיין אויפדעקן די פערטע מויד. (הייבט אויף
פאוואלינקע די פערטע קארט, קוקט אף גרישאן).
    
ג ר י ש א: (קוקט אריין אין דער קארט פון אונטן ארויף).
פאשלא! א הונדערטער מיט נאך צוויי הונדערטערס! (דער גאנצער עולם
ווערט העכסט אויפגערעגט. די דאמען כאפן זיך צו די רידיקולס). אזא
קארט טרעפט איין מאל אין הונדערט יאר! טשעסטנאיע סלאווא!
    
י ש ר א ל ־ א י ס ר: (קוקט אף גרישאן אריבער די ברילן).
וואס מיינסטו? איך בין לעוו איזראיליעוויטש?
    
ג ר י ש א: (בעט זיך). פאלגט־זשע מיך! קליאנוס באגאם, ער
האט מער ניט ווי שראגע. (ווייזט אפן ערשטן גאסט. וואס זיצט זיך גאנץ
קאלטבלוטיק).
    
י ש ר א ל ־ א י ס ר: (צו גרישאן). אזוי זאגסטו? (זיפצט). ניין,
ניט פאר מיר קיין שפעגעלאציע. איך בין ניט לעוו איזראיליעוויטש.
(מישט אויס זיינע פיר קארטן מיט אלע איבעריקע אנגעווארפענע, מע
זאל ניט זען, וואס ער האט. מיט א טיפן זיפץ). פאס!
    
ג ר י ש א: (אין דער צייט, ווען דער ערשטער גאסט שטופט
דאס געלט אין די קעשענעס, טוט ער א הייב אויף מיט איין האנט יענעמס קארטן און מיט דער אנדערער האנט דערלאנגט ער א זעץ איבערן
טיש אזוי אז די טאליע קארטן שפרינגט אונטער און אויך דער עולם
טוט א שפרונג אונטער פון די ערטער. די ראמען פאלן אין חלשות).
טשטא יא וואם סקאזאל? משוגע צו ווערן פון אזא שפיל, טשעסטנאיע
סלאווא!! (אף זיין געשריי קומט צו לויפן פון צווייטן צימער פריער
בערטע, דערנאך שושנה, דערנאך דאס גאנצע יונגווארג און נאך זיי
היידאד מיט דער מגילה). אזא מעשה איז גארניט געהערט געווארן! מיט
גארניט פארטרייבן דריי מיידלעך?! שומו שמים! ס׳איז הימל־שרייענד!!
נאט, זעט כאטש! כא־כא־כא! (באווייזט אלעמען די קארטן). זעט, יידישע קינדער, מיט וואס מע פארטרייבט דריי מיידלעך? מיט גארניט. מיט
שראגע! מיט שראגע!!! נו, קאן מען לעבן אף דער וועלט?!
    
ג ע ס ט: (קוקן פון די ערטער אן די אויפגעדעקטע פיר קארטן).
שראגע!
    
ד א מ ע ן: (נאך זיי, פארברעכן מיט די הענט). שראגע!
    
ב ע ר ט ע: (בלייבט שטיין אף דער טיר. דערזעט גרישאן מיט
די קארטן אין האנט, טוט זי א פליעסקעט מיט די הענט). אך! (ווייזט מיט
דער האנט אפן חתן. פאלט צו שושנהן אף די הענט).
    
ג ר י ש א: (טוט א שמיץ די קארטן אפן טיש. טוט זיך א לאז
צו דער כלה). בערטוסיא! בתיהניו! ווינאוואט! טא יעסט, סליכא! איך
האב ניט געשפילט! טשעסטנאיע סלאווא! טא יעסט, סליכא... קליאנוס
באגאם!... (פאלט איר צו די פיס). יאנאטי! יאפאטי! טאמאטי!... (אין
דער מינוט קומט אן פון דער קיך חנה מיט די המן־טאשן).
    
ח נ ה: (דערזעט בערטען א פארחלשטע און גרישאן שטיין אף
איין קני, פארלירט זי דעם טעלער מיט די המן־טאשן און לאזט זיך צו
דער טאכטער). גאט איז מיט דיר, טאכטער מיינע! (צום מאן). וואס איז
דא געשען? גיכער! וואס האט זיך דא געטראפן? נו, זאג שוין!
    
י ש ר א ל ־ א י ס ר: (צום ווייב, וויל זי בארויקן). שא, שא!
שריי ניט! גאלע גארנישט... אפגעשמיסן... פארטריבן... דריי מיידלעך...
    
ח נ ה: ווער האט געשמיסן? וועמען געשמיסן? א דונער איז
מיר! (קוקט אפן יונגווארג). וואסערע מיידלעך?...
    
י ש ר א ל ־ א י ס ר: (שטייט אויף פון טיש). שטיה! פארשטייסט ניט קיין שפעגעלאציע! (מאכט מיט די הענט). דריי מיידלעך.
איך האב געהאט דריי מיידלעך, און ער (ווייזט אפן ערשטן גאסט) האט
גאלע גארנישט. שראגע האט ער געהאט. האט ער מיך געשמיסן, פארטריבן, הייסט עס, מיט שראגע, מיט גארנישט! (גלייך צו איר אין פנים
אריין. מאכט מיט די הענט). מיט שראגע! מיט שראגע!...
    
פ א ר ה א נ ג.
ה ע ב ר ע י ש:
    
 אוואל אוויך היביא סימכאטא בידוואר קריאט האמגילא האזאט באבאאיט
האזע (אבל אביך הביע שמחתו בדבר קריאת המגילה הזאת בבית הזה) ― אבער דיין
פאטער האט אויסגעדריקט זיין פרייד וועגן דאס לייענען פון דער דאזיקער מגילה
אין דעם דאזיקן הויז.
    
אני מעדאבער איווריט בעכאל מאקאם וועאים קאל האאלאם. אפילו קעשעאני
יאצע בעמערקאווא, אני אמער לעהאקאנדוקטאר: טען לי קארטיס! (אני מדבר עברית
בכל מקום ועם כל העולם. אפילו כשאני יוצא במרכבה, אני אומר להקונדוקטור: תן
לי כרטיס!) ― איך רייד העברעיש אומעטום און מיט דער גאנצער וועלט. אפילו אז
איך פאר אפן טראם, זאג איך דעם קאנדוקטאר: גיב מיר א בילעט!
    
בעכאל דאר וואדאר אובכאל מעדינא אומעדינא כאזערעט האמגילא האזאט (בכל
דור ודור ובכל מדינה ומדינה חוזרת המגילה הזאת) ― אין יעדן דור און אין יעדער מדינה חזרט זיך איבער די דאזיקע מגילה.
    
טאוו וועיאפע ווענעכמאד ווענאאים (טוב ויפה ונחמד ונעים) ― גוט און שיין
און פיין.
    
יאנאטי! יאפאטי! טאמאטי! (יונתי! יפתי! תמתי! ) ― מיין טייבעלע! מיין
שיינהייט! מיין ערלעכע!
    
לאוו (לאו) ― ניין.
    
קאמא פעאמים ניכטאוו ווענעכטאם אל אם האיהודים לעהאשמיד לאהאראג אול־אבעד! קאמא פעאמים יאצא האמאן בען האמדאטא האאגאגי ליכטאוו סיטנא אל אם
איסראעל! (כמה פעמים נכתב ונחתם על עם היהודים להשמיד להרוג ולאבד! כמה
פעמים יצא המן בן המדתא האגגי לכתוב שטנה על עם ישראל! ) ― וויפל מאל איז
שוין געצייכנט געווארן אפן יידישן פאלק צו אויסהרגענען און פארטיליקן עס! וויפל
מאל איז שוין ארויס המן בן המדתא האגגי צו שרייבן פאסקווילן אפן פאלק ישראל!
  
ר ו ס י ש:
    
 אדנים סלאוואם [одним словом] ― מיט איין ווארט. אוניטשטאזשען [уничтожен] ― פארניכטן. אוסטאוו [устав] ―
תקנות. אימענינעס [именины] ― געבורטסטאג. אקאנטשאטעלנא [оконтщательно]― אינגאנצן.
    
 באזשע סאכראני [боже сохрани] ― גאט באהיט. בארישנעס [барышни] ― פריילינס.
    
 גאספאדא, סאדיטעס [господа садитесь] ― רבותים, זיצט.
    
 דא סווידאניא [до свиданья] ― אף ווידערזען. דאזשע [даже] ― אפילו. דושינקע (דושענקא) [душинке] ―
נשמה מיינע. דרעווניע־יעוורעיצעס [древние еврейцес] ― העברעער.
    
וואפראס [вопрос] ― פראגע. וו׳טאקאם סלוטשאיע [в таком случшая] ― וויבאלד אזוי. וו׳סאמאם דיעליע [в самом деле] ―
אין דער אמתן.
    
זאמעטשאטעלני יאזיק [замечательны язык] ― אן אויסגעצייכנטע שפראך. זוווטשיט קאק איספאנסקי [звучёк как испанский]
― קלינגט ווי שפאניש.
    
חעדערא [хедера] ― חדרים (שולן).
    
טשטא יא וואם סקאזאל? [что я вам сказал] ― וואס האב איך אייך געזאגט? טשטא מני דיעלאט? [что мне делать]
― וואס זאל איך טאן? טשעסטנאיע סלאווא [чесное слово] ― ערן־ווארט.
    
יא וואם רוטשאיוס [я вам ручаюсь]― איך בין אייך ערב.
    
מאלאדיאזש [молодёжь] ― יונגווארג.
    
נאד נאמי ניע קאפליעט (פארגרייזטע פראזע) [над нами не каплет] ― איבער אונדז רעגנט ניט.
ניע דאי באג [не дай бог] ― זאל גאט היטן. ניעאוזשעלי? [неужели] ― טאקע באמת?
    
סאיעדיניאיען [соединярен] ― פאראייניקן. סטיעסניאיען [стесняйся] ― זיך שעמען. סלאווא באגו ― [слава богу]
גאט צו דאנקען. סלוזשאסטשעס [служащес]― געשעפטס־אנגעשטעלטע. סליעפא [слепо] ― בלינדערהייט
(ניט געזען די קארטן).
    
פאדלאסטן [подлость] ― געמיינהייטן. פאזשאלויטיע וו׳קאנטארו [пожалуйте в контору] ― מע בעט אייך מחילה
אין קאנטאר אריין (אין קעשענע נאך געלט). פא נאסטאיאשטשעמו [по настоящему] ― אפן ריכטיקן
אופן. פאשלא [пошла] ― עס גייט א גאנג.
    
קופעץ קאק סטרעלעץ [купец как стрелец] ― א סוחר איז ווי א שיסער (דאס הייסט, אמאל טרעפט
ער, אמאל ניט). קליאנוס באגאם [клянусь богом] ― איך שווער בא גאט.
    
געשריבן אין יאר 1911
  
א שארזש אין איין אקט
    
פ ע ר ז א נ ע ן:
    
מ י ס ט ע ר  ט ש ע ר ק י ס, אן אלרייטניק.
  
מ י ס ע ס  ט ש ע ר ק י ס, אז אלרייטניטשקע.
  
מ י ס ט ע ר  ק וו א ט ש ק ע, א היברו־טיטשער.
  
א י י ד.
  
צ וו יי  ע ד ו ת.
    
א ר ט: די ווייטע פראווינץ אין אמעריקע. צ יי ט: דא ניט לאנג.
 
 