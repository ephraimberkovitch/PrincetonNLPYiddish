
 אינעם טעאטער פון קוווייט האט מען אויפגעפירט א פיעסע, צווישן די פערסאנאזשן פון וועלכן איז פאראן א ייד. מע האט צום ערשטן מאל געוויזן אזעלכע פיעסע אינעם עמיראט. וועגן דעם טיילט מיט דער טעלעקאנאק ״אל־אראביא. 
 די ראל פונעם יידישן פערסאנאזש האט עס געשפילט דער אקטיאר אהמאד איראדזש. אינעם אינטערוויו דעם טעלעקאנאל אל־אראביא האט ער געזאגט, אז ער פילט א גרויסע פאראנטווארטלעכקייט פאר זיין ווערק אין אט דער סאציאל־פאליטישער פיעסע, וואס איז אנגעשריבן דורך באנדאר טאלאל אס־סאיד און אויפגעפירט דורך דעם רעזשיסיאר אלי אל־אלי. 
 אהמאד איראדזש האט געזאגט, אז די יידישע קהילה פון קוווייט איז אינטעגרירט געווארן אינעם לעבן פון דער געזעלשאפט, ביזוואנען זי האט עמיגרירט סוף פערציקער — אנהייב פופציקער יארן, און פלעגט אנטיילנעמען אין פארשיידענע געשעענישן, וועלכע זיינען פארגעקומען אינעם עמיראט. דער אקטיאר האט דערציילט, אז גרייטנדיק זיך צו דער ראל, האט ער זייער זארגזאם געלערנט די געשיכטע פון די יידן פון קוווייט, כדי וואס בעסער פארקערפערן זיין פערסאנאזש אויף דער בינע. 
ס׳איז כדאי זאגן, אז היינט זיינען אין קוווייט ניטא קיין יידישע בירגערס, כאטש עטלעכע צענדליקער יידן־אויסלענדער וווינען אויף דער טעריטאריע פונעם לאנד. 
 