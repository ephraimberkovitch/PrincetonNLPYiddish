 
 פונעם יאריד: די געשיכטע פונעם בוך „פונעם יאריד״ אין קורצן 
 שלום עליכם 
 פון  
www\. cs.uky\. edu/~raphael/yiddish/sholemAleykhem/contents\. html  
 
לעבנס ־ באשרייבונגען
  
ע ר ש ט  ב ו ך
    
דער מזל פון א בוך איז ווי דאס גליק פון א מענטשן. עס באדארף פריער פארשווארצט ווערן, דורכגיין אלע שבעה מדורי גיהנום,
ביז עס דערזעט די ליכטיקע וועלט.
    
דאס בוך „פונעם יאריד״ איז נאך נישט אלט קיין טאג. עס איז
ערשט היינט ארויס פון דרוק ― און האט שוין הינטער זיך א גאנצע
היסטאריע. דערלויבט מיר זי אייך דערציילן אין קורצע ווערטער.
    
דער ערשטער, וואס האט מיר אויפגעגעבן די אידעע ברייט און
אלזייטיק צו באשרייבן די פארגאנגענע פופציק־יאריקע עפאכע פון
אונדזער יידישן לעבן אין גלות, איז דווקא א ייד פון א גאנץ יאר, א
ייד, וועלכן דער פארשטארבענער משורר י. ל. גארדאן האט געקרוינט מיטן נאמען „קורא נכבד״. אים קען די גאנצע וועלט. ער איז
אונדזערער אן אדעסער משכיל, היינט אין אמעריקע, א ליבהאבער
פון דער יידישער ליטעראטור, און זיין אמתער נאמען איז א ב ר ה ם
א ל י ה ו  ל ו ב א ר ס ק י. ווי אן עכטער חסיד און אן אמתער
גוטער פריינט, איז ער פאר עטלעכע יארן געקומען צו מיר ספעציעל
אין דער שווייץ און אויפגעגעבן מיר א פלאן: חיות אזוי ווי איך האב
דורכגעמאכט א גאנצע עפאכע און בין אויסגעוואקסן, קאן מען זאגן,
אינאיינעם מיט דער יידישער פאלקס־ליטעראטור, ― טאמער וואלט
איך גענומען אף זיך די טרחה צו פארקערפערן די אויבנדערמאנטע
עפאכע אין דער פארעם פון א גרויסן ראמאן?
    
די אידעע איז מיר אריין אין קאפ. און איך האב זיך גענומען צו
דער ארבעט, נאר אין־אן אנדער פארעם. אין דער פארעם פון אן אויטאביאגראפיע, אדער ראמאן־ביאגראפיע.
    
עס איז אוועק עטלעכע יאר ארבעט. דאס בוך האט גענומען
וואקסן א קאפיטל נאך א קאפיטל. נאר וואס קומט ארויס? א בוך
האט פיינט ליגן. א בוך האט ליב, אז מע דרוקט עס און מע לייענט
עס. ס׳איז געקומען צום דרוקן ― איז נישטא ווו. דרוקן אף אייגענע
אחריות ― פעלט א יידישן מחבר פאדעם. דרוקן אין א זשורנאל ―
איז די יידישע ליטעראטור נאך נישט אויסגעוואקסן, זי זאל האבן א
מאנאטשריפט, ווי בא לייטן *. עטלעכע מאל האב איך די ארבעט
מיט א ביטער הארץ געמוזט אוועקלייגן. אזוי האט זיך עס געצויגן,
ביז איך בין מגולגל געווארן מיטן צווייטן גלות אין אמעריקע. און אט
איז ערשט אוועק איין יאר, האב איך שוין „אריבערגעמופט״ מיטן
„יאריד״ אין א צווייטער וווינונג. און ערשט אט דא האט די „ווארהייט״ געפונען פאר ראציאנעל די ערשטע צוויי טיילן „פונעם יאריד״
ארויסגעגעבן אין א באזונדער בוך־פארם אין צוויי בענדער.
    
זען די געדאנקען געדרוקטערהייט אין בוך־פארעם, באקומט דער
פארפאסער מער מוט אף צו גיין ווייטער זיין וועג, וועלכן ער האט
אויסגעוויילט. און דער וועג איז נאך גענוג גרויס. די עפאכע הייבט
ערשט אן צו צעוואקסן זיך, די בילדער הייבן ערשט אן צו וועבן זיך,
די געשעענישן הייבן ערשט אן צו אנטוויקלען זיך, און געשטאלטן
פון מענטשן לאנג־פארשווונדענע, און טיפן פון פארשוינען נאך לעבעדיקע און גאנץ בכבודע בעטן זיך אף פאפיר...
    
לאמיר האפן, אז מיר וועלן דערפירן אונדזער ארבעט ביז צו
א מעגלעכן סוף.
    
  ש ל ו ם ־ ע ל י כ ם
    
פעברואר 1916, ניו־יארק.
  
―
    
* אין אריגינאל קומען דא עטלעכע איבערגעשטראכענע שורות, וועלכע לייענען
זיך דייטלעך אזוי: „בלייבט איבער ווידער אמאל א גאזעט און אבער אמאל א צייטונג.
זאגן די ווארשעווער צייטונגען, אז זיי האבן קיין פלאץ ניט פאר גרויסע ווערק. פעליעטאנען גיט זיי, סקיצן, נאוועלן״.
    
 אנמערקונג פון י. ד. בערקאוויטש
צו וואס ראמאנען,
    
ווען דאס לעבן אליין איז א ראמאן?
  
1
  
פארוואס עפעס „פונעם יאריד״?
  
א מין הקדמה. ― פארוואס דער מחבר האט זיך גענומען שרייבן זיין אויטאביאגראפיע. ― שלום־עליכם דער ש ר יי ב ע ר  דערציילט די געשיכטע
פון שלום־עליכם דעם מענטשן.
    
„פונעם יאריד״ קאן הייסן פונעם לעבן, וואס איז געגליכן צו א יאריד.
יעדער איז א בעלן דעם מענטשנס לעבן צו פארגלייכן, נאך זיין השגה נאך,
צו עפעס א זאך. למשל, איינער א סטאליער האט אמאל געזאגט: „דער
מענטש איז געגליכן צו א סטאליער; א סטאליער לעבט און לעבט, דערנאך
שטארבט ער ― אזוי איז א מענטש אויך״... פון א שוסטער האב איך
אליין געהערט א מיינונג, אז דעם מענטשנס לעבן איז געגליכן צו א פאר
שטיוול: כל זמן די פאדעשוועס טראגן זיך, זיינען די שטיוול ― שטיוול,
און אז די פאדעשוועס טראגן זיך אפ, איז ― מיטן קאפ אין דער ערד.
ס׳איז גאנץ נאטירלעך, אז א בעל־עגלה זאל פארגלייכן דעם מענטשן צו,
להבדיל, א פערד. דעריבער וואלט גאר קיין חידוש נישט געווען, ווען אזא
מענטש, ווי איך, וואס האט אפגעטארעראמט א האלבע מאה יארן און גייט
באשרייבן די געשיכטע פון זיין לעבן, ― זאל אים איינפאלן צו פארגלייכן
זיין פארגאנגענהייט צו א יאריד.
    
דער אמת אבער איז ניט אזוי. פ ו נ ע ם  י א ר י ד ― מיינט מען
דא דעם  צ ו ר י ק וו ע ג ס , אדער דעם סך־הכל, דעם רעזולטאט פונעם
גרויסן יאריד. א מענטש, אז ער פארט א פ ן י א ר י ד , איז ער פול
מיט האפענונגען, ווייס נאך אליין נישט, וואס פאר א מציאות ער וועט
דארט איינהאנדלען און וואס ער וועט דארט מתקן זיין... פליט ער דעריבער
פייל אויסן בויגן, הענדום־פענדום ― טשעפעט אים ניט, ער האט קיין צייט
ניט! פארט ער אבער צוריק, פ ו נ ע ם  י א ר י ד , ווייס ער שוין
וו א ס ער האט דארטן געהאנדלט און וו א ס ער האט דארט מתקן געווען, און פליט שוין ניט אזוי געשמיידיק, „ער האט צייט״. ער קאן זיך שוין
 
 