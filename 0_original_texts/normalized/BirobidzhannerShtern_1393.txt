
 די געלערנטע פונעם אוניווערסיטעט אויפן נאמען פון בן־גוריון האבן געפונען, אז 156 נאכאנאנדיקייטן פון גענען פון די מענטשן מיט אאוטיזם האבן די געמיינזאמע כאראקטעריסטיקעסס. 
וועדליק עס ווייזט די פארשונג, זיינען די געזוכטע גענען לענגער ווי די אנדערע, סיי די געזונטע, סיי די גענען, וועלכע זיינען פארבונדן מיט די אנדערע קראנקהייטן. חוץ דעם, זיינען זיי ווייניק אקטיוו אינעם נעגאטיוון עוואליוציע־אפקלייב. 
״אייניקע פאלן פון אאוטיזם זיינען באדינגט פון דע־נאווא-מוטאציעס — די מוטאציעס, וועלכע זיינען פארגעקומען בעת דער אנטוויקלונג פון עמבריאן. די אנדערע מוטאציעס, וועלכע מע באקומט בירושה, קאנען ארויסווייזן אאוטיזם נאר אויב זיי זיינען פארבונדן מיט די אנדערע גענעטישע אדער נישט גענעטישע סכנה־פאקטארן\. דערפאר קאנען זיי נישט ברענגען צום אאוטיזם און, מעגלעך, קאנען איבערגעבן זיך צו די קומענדיקע דורות״, — האט דערציילט דאקטאר מנשה. 
״די רעזולטאטן פון אט דער פארשונג וועלן אונדז העלפן צו רעווידירן מער גענען און פארגרעסערן די צאל פון אנטפלעקטע פאלן״, — זאגט מנשה. אט די אנטדעקונג וועט דערלויבן די געלערנטע קאנצענטרירן זיך אויף א קאנקרעטער ביאלאגישער צילברעט ביים פאנאנדערארבעטן די מעטאדן פון היילן אאוטיזם. 
 