
 
 דעם 30טן מיי (גענוי אינעם געבורטסטאג פונעם בארימטן יידישן דיכטער) איז פארגעקומען א מאסשטאביקע פייערלעכע אינטערנאציאלע זום־אונטערנעמונג לכבוד דעם 120טן געבורטסטאג פון איציק מאנגערן. 
 זי איז ארגאניזירט געווארן בשותפות דורך א ריי יידישיסטישע ארגאניזאציעס פון פארשיידענע לענדער: דער יידישער קולטור־קאנגרעס (איקוף), «יידיש־ליגע», «יונג־יידיש» אא. עס זיינען אין אירע ראמען ארויסגעטראטן דער אקטיאר מייק בורשטיין, די זינגערן רות לעווין, דער סטענדאפיסט מענדי כהנא, די דיכטערין גיטל שעכטער־ווישוואנאט, די ליטעראטור־פארשערין דאקטאר חיהלע ביר און אנדערע קולטור־טוער, וועלכע האבן פארגעשטעלט פארשיידענע אספעקטן פון איציק מאנגערס שאפונג און לעבן. אט די פייערלעכע אונטערנעמונג, וועלכע איז אנגערופן געווארן «איציק און די גאלדענע פאווע», איז געגאנגען פולקום אויף יידיש. 
 וו. פיריאטינסקי 
 