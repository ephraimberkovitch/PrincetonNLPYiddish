

אונדז שרעקט ניט דער קאָראָנאַ־ווירוס 



  by באָריס סאַנדלער 
February 1, 2021February 1, 2021 Filed under:
לידער
ליטעראַטור 


משה לעמסטער
קאָראָנע, קאָראָנע,זאָל דיך נעמען אַ וואָראָנע!און פֿאַר אַלע אויף דער ערד,אַ כּפּרה גיכער ווער!
(אַן אָפּשפּרעכעניש)
היי, קאָראָנע
הײַנט מאַך איך אַ לחייםמיט די גוטע פֿרײַנד:— היי, קאָראָנע־ווירוס,גיי אין דר’ערד אַרײַן!
איך נעם אַרום מײַן שכנהז’איז נאָך יונג און פֿײַן:— היי, קאָראָנע־ווירוס,גיי אין דר’ערד אַרײַן!
דאַנקען גאָט, די קינדערזענען מיר געטרײַ:— היי, קאָראָנע־ווירוס,גיי אין דר’ערד אַרײַן!
כ’האָב אייניקלעך אַ וווּנדער,מיר פֿאַר זיי זאָל זײַן:— היי, קאָראָנע־ווירוס,גיי אין דר’ערד אַרײַן!
זיכער, הונדערט צוואַנציק,צו לעבן איז כּדאַי:— היי, קאָראָנע־ווירוס,גיי אין דר’ערד אַרײַן!
אין קאַראַנטין
אָט אַזאַ מין גורל —ניט אַהער און ניט אַהין!פֿאַרן דרויסן האָב איך מורא,כ’זיץ אין קאַראַנטין!
אַ פֿרישע יויך מיט פֿאַרפֿל,אויפֿן טיש בײַם פֿעטעראָבער גייען דאַרף מעןזיבן הונדערט מעטער!
אַן אַלמנה וואַרט מיךאין אַ שטאָט אין דרום,נאָר דער וועג פֿאַרמאַכט איז!מע טאָר אַהין ניט פֿאָרן!
איך וואָלט הײַנט געכּוסעטאין אַ באַר אָן דאגות.כ’זע אַ שלאָס אַ גרויסן,זע אים פֿון דער ווײַטנס.
גיין אין שיל געוואָלט איך:— גאָטעניו, באַפֿרײַ!נאָר אַ גבאי שטרענגערלאָזט מיך ניט אַרײַן.
כ’זיץ אַליין אין צימערגעלט וועט מיר ניט קלעקן —מע קאָן דאָך ניט פֿאַרדינעןערגעץ וווּ אַ שקל!
דאָס איז דען אַ לעבן?קלאָגן זיך וווּהין? —די טעג און וואָכן שוועבן.איך זיץ אין קאַראַנטין…
אין דער מאַסקע
ס’איז ניט פּורים, דאַכט זיך,דערפֿאַר איך וויסן וויל:אַלע טראָגן מאַסקעס —ס’אַ נײַער פּורים־שפּיל?
טאַקע אויף צו לאַכן —מײַן אייניקל מיר זאָגט:— טו אָן זיידעניו די מאַסקע,אויף אַ גאַנצן טאָג!
מע מוז געבן אַכטונגעס שטייט די פֿראַגע שאַרף! —ביסטו אָן אַ מאַסקע,באַקומסטו זיכער שטראַף!
ווי אַ שאַכטיאָר אין שאַכטע,ערגעץ טיף אין דר’ערד,שוויץ איך אין דער מאַסקעאון אָטעמע גאָר שווער.
מענטשן אויף די גאַסן,נאָר ווער איז ווער פֿאַרשטיי?אַלע אין די מאַסקעס —אויף איין פּנים זיי.
רבותי, וואָס זשע מאַכט מעןדער אַרום איז גרוי!מיאוס איז אין דער מאַסקעדי סאַמע שענסטע פֿרוי…
מיט דער מאַכט כ’בין מסכּים —געעפֿנט כ’האָב אַ סוד:דער הימל איז אַ מאַסקעאויפֿן געזיכט פֿון גאָט!
סעפּטעמבער, 2020

Share this:TwitterFacebookPrintLike this:Like Loading...

Related
 


Tagged: fasadliteraturepoetryYiddish 
Post navigation


Previous Post
אַ זינגפֿויגל אין דער נאַכט 

Next Post
בענקעניש 



