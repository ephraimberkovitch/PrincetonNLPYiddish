

(דיפּטיך) ענדלאָזע רחבֿותן 



 by באָריס סאַנדלער 
June 1, 2021June 1, 2021 Filed under:
לידער
ליטעראַטור 

בערל קאָטלערמאַן
1
מײַן שבתדיקער קאַפּריז
געווידמעט די גליקנזוכערס
דער וואָס הערשט אויף אַלע מעשׂים,איז באַגריסט פֿון יעדן נפֿש,זײַן גוטמוט פֿאַרפֿלייצט דעם קאָסמאָסאון זײַן גדולה ז’פֿול מיט דעת.
אויך פֿאַר מײַנע קליינע דאגותער געפֿינט אי צײַט, אי ווילן,פֿאַר נאָסטאַלגישע קאַפּריזןוועט ער בײַטן סדרי-עַד.
ער פֿאַרטרײַבט די אַלע חיות,וואָס באַגלייטן זײַן קאַרעטע,זעצט זיך טיף אַוועק אויף שטול זײַנסאון איז מוחל זײַן רעספּעקט.
לאָזט דעם אַלטן ניגון הערןאונטער מאָדנע-ווילדע ווערטער:פֿישער גייען צו דער פֿישפֿאַנג,גרייטן אָן אויף ווינטער פֿיש.
איבער ימען, בערג און טאָלןאיבער רחבֿותן ענדלאָזעשׂמחים בצאתם פֿאָרן ייִדן,ששים בבואם זוכן גליק.
דונערן ווינטן, פֿליסן וואַסערן —סאַראַ כּוח, סאַראַ גבֿורה!און די זון מיט דער לבֿנהמאַכן יום-טובֿדיק די וועלט.
די שׂרָפֿים טיילן שבֿחיםדעם, וואָס הערשט אויף אַלע מעשׂיםאון געפֿינט אי צײַט, אי ווילןפֿאַר מײַן נאַרישן קאַפּריז.
נווה-צוף, כסלו תשפ”א
2
אַ וויגליד
מײַן קליינעם זונעלע אייר
„זאָל זײַן, אַז איך בוי אין דער לופֿט מײַנע שלעסער‟יוסף פּאַפּערניקאָוו
קאַלטע קריעס וויסטע ווינטןלאַנגע נעכט און לאַנגע טעגווײַסע בערן בויען מילןאָן אַ האַמער אָן אַ זעג
אויבן בליצן פּאָלאַר-שײַנעןאונטן פֿליסט דער אָקעאַןבערן פֿיטערן די מילןמעריבֿ אויס און שחרית אײַן
הײַדאַ בערן קלײַבט מעת-לעתןלייגט דערצו אַ קאַפּקע זאַלץהײַדאַ ווינטן דרייט די מילןאַ צעמאָלונג מאַכט פֿון אַלץ
קורצע שאָטנס ווערן לענגעראון פֿאַרקערט און נאָכאַמאָלאין די רחבֿותן ענדלאָזעשרײַט מײַן ייִאוש אָן אַ קול
איך וועל זיצן בײַ דײַן וויגלכ’וועל דיר זינגען אָן אַ שיעורשלאָף מײַן קינד פֿאַרמאַך די אייג’לעךטאַטע דײַנס איז דאָ מיט דיר
קאַלטע קריעס וויסטע ווינטןלאַנגע נעכט און לאַנגע טעגבערן שפּילן זיך מיט שאָטנסשווימט דעם טאַטנס ליד אַוועק
נווה-צוף, אייר-סיוון תשפ”א

Share this:TwitterFacebookPrintLike this:Like Loading...

Related
 


Tagged: fasadpoetryYiddish 
Post navigation


Previous Post
דער פֿערציקסטער געבוירן־טאָג (4) 

Next Post
דאָס ערשטע פֿאַרפֿלאַנצטע ביימעלע 



