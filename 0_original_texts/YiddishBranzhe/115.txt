

חזרת הש”ץ 



 by באָריס סאַנדלער 
October 1, 2020October 1, 2020 Filed under:
לידער
ליטעראַטור 


בערל קאָטלערמאַן
אָט שטיי איך הי אַן אָרעמער, אַ סמירנעראון פֿול מיט שרעק פֿאַר ציטערדיקער שײַן.צי האָב איך רעכט צו בעטן בײַ דער שכינהפֿאַר אַלע די, וואָס קענען דאָ ניט זײַן?איך בין דאָך נישטיק, שוואַכיק און ניט פּאַסיקאַ שופֿר ווערן אין דער רעכטער שעה,מיט תּקיעות וועקן אויף פֿאַרלאָזטע גאַסן —ניטאָ קיין עוז בײַ מיר, קיין גבֿורה אויך ניטאָ.כ’האָב קיין שום מאַכט, כ’האָב נאָר אַ שטילע תּפֿילה,איך בין שוין פּונקט ווי יענער אַלטער מאַן —אַ שיינע גרויע באָרד, אַ ביכל תּהילים,אַן אײַנגענעמער קול, אַ סך רעספּעקט און טעם.פֿאָרט שטיי איך הי אַ זינדיקער, אַ בלאָפֿעראון פּרוּוו דערזען דורך ציטערדיקער שײַןווער שוועבט דאָרט בײַ זײַן טראָן, סמאל צי סמנגלוף?ווער הערט דאָרט מײַן געבעט, ווער האַלט מײַן אָטעם אײַן?
תשרי תשפ”א
וְאַחַר הָאֵשׁ קוֹל דְּמָמָה דַקָּה
עס האָט זיך אויסגעשטויבט ביז פּראַך מײַן וואַנדער-שטעקןאון בעטן די פּאָדעשוועס מ׳זאָל זיי לאַטעווען פֿון ס’ניי,און ווידער כ’פֿרעג בײַ זיך צי ס’איז כּדאַי זיך פּלאָגן אויף די וועגן,כאָטש ברענט דער ענטפֿער-תּמיד אויף דער וואַנט: כּדאַי! כּדאַי!כּדאַי?עס וועלן קלעקן פֿרעמדע טויען דיר אויף לאַנגע יאָרן,נאָר אייביק ס’וועט זיך חלומען דײַן בלוי-פֿאַרלאָזטער קאַנטוועסט בלאָנדזשען שיכּור אין די נעכטיקע קאַיאָרןפֿאַרטרינקענדיק דײַן מאָרגן-ברויט מיט הײַנט…דער ענטפֿער-תּמיד ברענט, די נאַכט איז שוואַרץ און אַלץ געדיכטערנישטאָ קיין צײַט — בלויז איצט, בלויז דאָ, בלויז ציטערדיקע שײַן.דער קול פֿון דינער שטילקייט רײַסט זײַן גאָרגל מעשׂה־דיכטעראון צעפּאָלאָשעטע מלאכים שטרעקן אויס די הענט: ער’ז מײַן!
03.06.2020

Share this:TwitterFacebookPrintLike this:Like Loading...

Related
 


Tagged: fasadliteraturepoetryYiddish 
Post navigation


Previous Post
אין דער צײַט פֿון קאָראָנאַ־ווירוס (טאָגבוך, 2) 

Next Post
דעם רבינס בײַטש (צווייטע מעשׂה) 



