

ניטאָ קיין אומעט אין האַרצן 



  by באָריס סאַנדלער 
December 1, 2020December 25, 2020 Filed under:
לידער
ליטעראַטור 


משה לעמסטער
אַרום מײַן געבוירן־טאָג
הײַנט איז מײַן געבוירן־טאָגאיך וועל זיכער שיכּור זײַן.פֿלייש און בראָנפֿן איך פֿאַרמאָגפֿאַר מײַנע גוטע פֿרײַנד.
כּסדר זיך לחיים הערטאַ יום־טובֿ פֿאַרן האַרץאון וויפֿל יאָר הײַיאָר איך ווערקיינעם ניט דאָס אַרט.
וואָס עס גלוסט אײַך טרינקט און עסטאיר וויסט דאָך — כ’בין ניט קאַרג.איך נעם אַרום די ליבע געסט,דערמאָנונגען אַ באַרג.
כּוסות בראָנפֿן, כּוסות ווײַןאַ טרער אין כּוס זיך גיסט.איך וויין נאָך יענע מײַנע פֿרײַנד,וואָס זיי אין הימל איצט.
הײַנט איז מײַן געבוירן־טאָגפֿאַר מיר אַ שׂימחה פֿאָרט.איך וועל אים מערקן, העלף מיר גאָט!ביז הונדערט צוואַנציק יאָר.
ניטאָ קיין אומעט אין האַרצן
די ווײַסע קליידער אויף די ביימערהאָט אָנגעטאָן דער פֿרילינג, ווי פֿרי’ר,נאָר מיר הערט זיך, נאָר מיר הערט זיך:— ניט פֿאַר דיר, ניט פֿאַר דיר…
אין פֿאַרנאַכטיקן סאָד די פֿייגלזייערע לידער זינגען, ווי פֿרי’ר,נאָר מיר הערט זיך, נאָר מיר הערט זיך:— ניט פֿאַר דיר, ניט פֿאַר דיר…
עס פֿאַלן אין פֿעלד אויף די גראָזןפֿונעם הימל די שטערן, ווי פֿרי’ר,נאָר מיר הערט זיך, נאָר מיר הערט זיך:— ניט פֿאַר דיר, ניט פֿאַר דיר…
ניטאָ דאָך אין האַרצן קיין אומעט,אַזוי אויף דער ערד זיך פֿירט…מיך פֿרייט, וואָס אַ מאָל אין מײַן לעבןאיז געווען שוין דאָס אַלץ פֿאַר מיר…
ליבע־דערקלערונג
כ’וועל שוין קיין מאָל זיך ניט דערקלערןאין גאָרטן וואָס בליט,פֿאַר אַ מיידל אונטער די שטערן:— איך האָב דיך ליב!
כ’וועל שוין קיין מאָל, קיין מאָל ניט הערןאין אַן אינדערפֿריפֿון אַ מיידל די ווערטער פּערל:— איך האָב דיך ליב!
נאָר אין מײַן האַרצן, וווּ ליבע ערגעץהאָט אַ מאָל געבריט —ווי פֿיר קוילן שטיל זיך לעשן:— איך האָב דיך ליב!
עס פֿאַלט ניט אויס קיין נס
עס וויל זיך אין נסים גלייבןאיך בין דאָך פֿאָרט אַ מענטש.דריי זיך, און דריי זיך, דריידלצוריק מײַן געליבטע ברענג.
צי מיר זיך אויף אייביק צעשיידן? —פֿון די הימלען קומען ניט געסט.עס דרייט און דרייט זיך דאָס דריידלנאָר עס פֿאַלט אַלץ ניט אויס קיין נס…
דאָס מיידל, וואָס האָט מיך ליב געהאַט
איך בענק נאָכן אַמאָליקן שטעטל,נאָך דער שטוב, וווּ מע האָט מיך געוואַרט,נאָך דער מאַמען מײַנער געטרײַער,נאָכן מיידל, וואָס האָט מיך ליב געהאַט.
איך בענק נאָך דער יוגנט גרינער,וווּ איך בין אַ וווילער יאַט,נאָך דער מאַמען מײַנער געטרײַער,נאָכן מיידל, וואָס האָט מיך ליב געהאַט.
הײַנט פֿרעג איך שטיל בײַ די הימלען:— גאָטעניו, וואָס וואָלט דיר געשאַט,ווען עס לעבט נאָך מײַן מאַמע געטרײַע,און דאָס מיידל, וואָס האָט מיך ליב געהאַט?..

Share this:TwitterFacebookPrintLike this:Like Loading...

Related
 


Tagged: fasadliteraturepoetryYiddish 
Post navigation


Previous Post
אין דער צײַט פֿון קאָראָנאַ־ווירוס (טאָגבוך, 4) 

Next Post
די ייִדישע אַקטריסע שורה גרינהויז-טורקאָוו 



