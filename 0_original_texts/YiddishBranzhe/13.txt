

פֿון אונדזער עזבֿון: יעקבֿ שטערנבערג (1890־1973) 



  by באָריס סאַנדלער 
August 1, 2021August 1, 2021 Filed under:
לידער
ליטעראַטור
ליטעראַטור־עזבֿון
פּערזענלעכקייטן 

דיכטער, דראַמאַטורג, טעאַטראַלער טוער, ליטעראַטור־קריטיקער, איז שטערנבערג געבוירן געוואָרן אין ליפּקאַן, בעסאַראַביע. ער האָט זיך געלערנט אין קאַמענעץ־פּאָדאָלסקער גימנאַזיע. דעביוטירט מיט אַ מעשׂהלע אין דער אָדעסער צײַטונג „אונדזער לעבן‟ (1908) און איז אויפֿגעמונטערט געוואָרן צום שרײַבן דורך ביאַליקן און פּרצן. שפּעטער דרוקט ער זײַנע לידער אין אַבֿרהם רייזענס זאַמלבוך „פֿרײַע ערד‟ (1910), אין זײַן וואָכנבלאַט „דאָס נײַע לאַנד‟ (ניו־יאָרק, 1911־1912) און אין אַנדערע אויסגאַבעס.
אין 1914 באַזעצט זיך שטערנבערג אין רומעניע, און דאָרט הייבט זיך אָן זײַן צעצווײַגטע ליטעראַרישע, טעאַטראַלע און קולטור־געזעלשאַפֿטלעכע טעטיקייט. אין בוקאַרעשט האָט ער געשאַפֿן אַ ייִדישן רעוויו־טעאַטער, פֿאַר וועלכן ער האָט געשריבן מוזיקאַלישע קאָמעדיעס, קליינקונסט־פּיעסעס און באַקומען אַ שם פֿון אַ טאַלאַנטירטן רעזשיסאָר. אין די יאָרן 1924־1926 האָט ער אָנגעפֿירט מיט דער „ווילנער־טרופּע‟ אין בוקאַרעשט, שפּעטער פֿאָרט ער אַרום מיט אַ טעאַטראַלער טרופּע אונטער זײַן אויפֿפֿירונג איבער די גרעסערע שטעט פֿון מיזרח־אייראָפּע. אין די 1920ער־1930ער יאָרן איז ער געווען דער פּאָפּולערסטער אין רומעניע טעאַטער־טוער, דיכטער, פּובליציסט, קולטור־טוער.
אין 1940, נאָכן פֿאַרכאַפּן בעסאַראַביע און זי פֿאַרוואַנדלען אין אַ טייל פֿון סאָוועטן־פֿאַרבאַנד, איז שטערנבערג, וואָס האָט זיך אומגעקערט אין סאָוועטישער מאָלדאַוויע, געשטעלט געוואָרן אין שפּיץ פֿונעם נײַ־געשאַפֿענעם מלוכישן ייִדישן טעאַטער אין בעלץ. צופּאַסן זיך צו דער אידעאָלאָגישער סאָוועטישער טעאַטער־סיסטעם האָט ער נישט געקאָנט, האָט ער זיך אין גאַנצן אָפּגעגעבן מיט פּאָעזיע. ער דרוקט זײַנע לידער און אַרטיקלען אין דער צײַטונג „אייניקײַט‟, אינעם אַלמאַנאַך „היימלאַנד‟.
אין 1949 ווערט ער אַרעסטירט און פֿאַרשיקט אויף זיבן יאָר קיין סיביר. נאָכן באַפֿרײַט ווערן און אַ רעהאַביליטירטער באַזעצט שטערנבערג זיך אין מאָסקווע. אַקטיוו געדרוקט זיך אינעם זשורנאַל „סאָוועטיש היימלאַנד‟. אין יאָר 1973 פֿאַלט דער שרײַבער אַרײַן אין שפּיטאָל מיט אַ שווערער קרענק. צו יענער צײַט האָט ער שוין געהאַט באַקומען אַ דערלויבעניש אַרויסצופֿאָרן קיין ישׂראל, אָבער עס נישט דערלעבט.
יעקבֿ שטערנבערג — לידער
הײַנריך הײַנע
גלייב איר, עס איז וואָר,אַז פֿאַרמאַכט, פֿאַרשלאָסן שוין די בוידפֿון דער פּופּן־שפּיל פֿון זײַן הומאָר?
כ׳האָב אַ פֿרײַנד אַ דיכטעראיז ער אייפֿערזיכטיק ווי אַ ווײַבל,לאָז דאָס אייפֿערזיכטיק טײַבללויבן זיך מיט אייגענעם טײַוולסקויט —כ׳וויל עס גאָרניט רייצן,איך פֿון מײַן זײַט נאָר בין אָפֿן מודה:אַלע טראָגן מיר אַרום אין גאַס אויף אונדזער פּלייצעהײַנריך הײַנעס פּופּן־בויד,און פֿאַרדינען זיך דערבײַ דאָס שווערעשטיקל ברויט.
אָבער נאָכן טאָג, ווען זון גייט אונטער טראַגיש רויט,ווערט אין בודעשטיל. איז ווייסן מיר: די פּופּן, משה, קריסטוס, בודאַהאָבן דאָרט פֿאַרנעמען די אַרענע.פֿלאַמען כאַפּן זי אַרום. זי ברענט און קאָן זיך ניט פֿאַרברענעןאון מיט פֿײַעריקער בוידאויף דער פּלייצע, הייליק רויטאינעם זונפֿאַרגאַנג — מיר שפּילן זיך מיט גאָט און מיט טויט,
ווי להבֿדיל מיט די חיות אין דער שטײַג די דאַרע מויד,און פֿאַרדינען זיך דערבײַ דאָס שווערעשטיקל ברויט.
פֿראַנקרײַך אויף דער גאַס
פֿראַנקרײַך אויף דער גאַס…פּונקט ווי אויף אַ טיש אַ ברענענדיקער לאָמפּ מיט גאַז,אויסגעגאָסן זיך די רעגאַליסטן אויף די מאַרקן און בולוואַרן,ווי אויף אַלע ראָגן שטייען פֿאַרשטיינערטע די שאָטנס די קאָמונאַרן.לעבן אײַזערנעם צילינדער פֿונעם שטאָלענעם פֿאַבריקאַנטשפּאַנטפֿרומע יאַרמעלקע און חוזק־מיצל מאָנסיע אַרפּאַגאָן —דער צווייטער הער אין לאַנד.
אונטער אָרעם מיט שקאַטולקע, וווּ ער האַלט זײַן גאָלד־שטיק געלן,הינקט אַרום געשפּענסטערט, סליונעט צווישן די רעבעלן —אָרעמע געגאַרטע פֿאַשטשיאַ־בונטאַרן,אָט דער העלד מאָליערס אין אַלע זײַנע מאָסן, עקזעמפּלאַרןאויף די זעלבע מאַרקן און בולוואַרן,וווּ אויף אַלע ראָגן שטייען די שאָטנס פֿון די קאָמונאַרן.וויי! זיי קענען אים, דאָס אַלטן, ליגנערישן, שטאַרקןאַרפּאַגאָן —
איצט בשעת אין גאַס ער גיריק קלעטערט,מיט די פּאָלעס שטורעמדיק צעוועטערט,זיך אַרויפֿצוכאַפּן אויף די טעמפּע קאַרקןפֿון אַפּאַש און סאַמע שפּיץ קאַנאָן —אים דאָס געלט פֿון זײַן שקאַטולקע נאָך אויסשיטןדאָ, אין סאַמע מיטןפֿון די מאַרקן…פֿראַנקרײַך אויף דער גאַס.פּונקט ווי אויף אַ טיש אַ ברענענדיקער לאָמפּ מיט גאַז,אויסגעגאָסן זיך די רעגאַליסטן אויף די מאַרקן און בולוואַרן,ווי אויף אַלע ראָגן שטייען פֿאַרשטיינערטע די שאָטנס די קאָמונאַרן.
„ווין, דו שטאַדט!‟…
כ׳הייב אָן פֿונעם עפּילאָג —פֿון אויסקושן אַיעדן וווּנד, אַיעדן צוואָקאויף מאַרטירער־לײַב אין עסטרײַכס תּליה־וואַלד,וווּ די שוואַרצע ראָבן, טמא (יאָ מע מעג שוין זאָגן באַלד)טמא ווי גענאָסע מאַקדאָנאַלד,פֿרעסן אונדזער פֿלייש,און מיט קאַלטער, שאַרפֿער רייש,און מיט אַלע קלעריקאַלישע העוויותקראַקן נאָך די טויטע העלדן שוואַרץ משניות…
כ׳הייב אָן פֿונעם עפּילאָגאון איך זאָג:— ווין, דו שטאַדטמיט עלטסטע ווײַסע דיפּלאָמאַטישע האַנטשן און צילינדער,וואָס דו האָסט פֿאַר זיי פֿון תּמיד אָן געשנאָרערט רעכט אויף רויב,ווי עס בעטלען ברויט, להבֿדיל, דײַנע אָרעמע גאַסן־קינדערפֿאַר קאַפֿעהויז שויב!
ענדלעך פֿון דײַן קאָפּאַראָפּדײַן ראָקאָקאָ־פּאַרוק פֿון פֿרומער טערקלטויב!…אין די אייגענע ווילדע קליאָטשע־האָרצו בערלין אַ פּאָרביסט שטיין געבליבן.
ביזן גרוב, דו מיינסט, דו וועסט זיך אַזוי ליבןמיט דײַן זיסן אָפּערעטע־פּרינץ,וואָס איז אויסן נאָר דײַן פּותּיקא, דאָס ביסל מינץ…אַלטע ציילעמניצע, עובֿר־בטלדיקע פּריצה — ווין דו — שטאַדט —לאַנג צעבראָכענער טאָפּ אָן לינדז!זיגן סוף כּל סוף וועט אָבער אַלץ דײַן נאָבלער פּראָלעטאַריאַטאון דער איידלער אַרבעטער פֿון לינץ.
ריגע
ריגעאיז אַן אַלטע, נײַע שטאָט אַזאַבײַ דעם יםדעם באַלטישן און בײַ דער דווינעאון אַ חוץ אויך בײַ דער: א אַ
גאַנץ באַזונדעראיז אַ שטאָט גאָר ריגע —נישט פֿאַר היגע.
מן־הסתּםפֿילט עס אויך דער יםערגעץ אין זײַן טיפֿן האַרץאון דערפֿאַר וועט ער נאָך קומעןזיצן דאָ מיט מיר אין „אָטאָ שוואַרץ‟…און אַז אויף טשיקאַוועלעבן אונדז בײַ שאָל און קאַוועקומט אויך טרעפֿן זיך די דווינעמיט דער א אַ,
וועט די גאַנצע ווײַסע „עמיגראַנשטשינע‟זיך צעלויפֿן רעטןפֿון די כוואַלענדיקע וועלןצום קאַפֿעהויז שוועלן.און פֿון דאָרטן — טויבע פֿון דעם וואַסער־שאַל —צום פֿאַרבליבענעם דענקמאָל־פּיעדעסטאַלפֿון אַראָפּגעהאַקטן צאַראויפֿן בריווידאָס־בולוואַר…
אָט אַזוי, דערלייזט פֿון אַלע ווײַסע עמיגראַנטן,וועל איך גיין באַקוקן נאָכאַמאָל די קאַנטןבײַ דעם ים,די דווינעאון די א אַ.
ריגע —איז אַן אַלטע, נײַע שטאָט אַזאַ.
ניט אַנדערש…
ניט אַנדערש, נאָר אַ גליק פֿאַר מיר דאָס קינד —דאָס פֿרעמדע קינד, וואָס כ׳טרעף עס דאָ אין פּאַרק.שוואַרצהויטיק, אויסגעקושט פֿון זון און ווינט,איז אים דאָס צפֿונדיקע האַרבסט־ליכט קאַרג.
כ׳בין גרייט אים געבן אויך אַוועק אַ טיילפֿון חלק מײַנעם זון און ווינט און לופֿט.אָ, שפּאַניש טונקל־ליכטיק קינד, עס רופֿטצו דיר מײַן טרויעריק געמיט: אוי הייל
מײַן קראַנקן גײַסט, וואָס איז אַזוי באַשווערט,וויש אויס זײַן שויב פֿון דרימל, אײַז און טרערן,קער אום צו אים זײַן שמייכל צו דער ערד,די ניט געפֿעלשטע שײַן פֿון שאַרפֿער שווערד…
ליב קינד! אין צופֿלוס פֿון באַנײַטער קראַפֿטאיך פֿיל אויך, שפּיר דײַן רוישיק־זאַפֿטיק זאַפֿט.

Share this:TwitterFacebookPrintLike this:Like Loading...

Related
 


Tagged: literaturepoetryYiddish 
Post navigation


Previous Post
לאַפּסוס־קאַקטוס — 47 

Next Post
מיט אַ שליחות קיין מאָסקווע 



