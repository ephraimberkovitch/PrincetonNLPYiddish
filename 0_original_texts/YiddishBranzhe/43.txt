

אַ דאָרפֿיש ייִדיש ייִנגל 



 by באָריס סאַנדלער 
May 2, 2021May 3, 2021 Filed under:
לידער
ליטעראַטור 

משה לעמסטער
איך בענק
גלײַך ווי ניט לאַנג, מאָלדאָווע־לאַנד,כ’האָב דיך פֿאַרלאָזט, ווי פֿון אויג אַ טרער.איך בענק נאָך דיר, ווי אַ מאָלדאַוואַןאון אפֿשר אַפֿילו אַ ביסעלע מער.
שיינער, בליִענדיקער קאַנט,דײַנע לידער ביז הײַנט איך העראיך בענק נאָך דיר, ווי אַ מאָלדאַוואַןאון אפֿשר אַפֿילו אַ ביסעלע מער…
כ’לייג קוויטלעך אין דער מעריבֿ־וואַנטבעט רײַכטום פֿאַר מאָלדאָווע־ערד.איך בענק נאָך איר, ווי אַ מאָלדאַוואַןאון אפֿשר אַפֿילו אַ ביסעלע מער…
דער גורל
דוינע, מאָלדאַווישע דוינע…ליד מיט פֿרייד נאָך טרערן.דוינע גראַמט זיך מיט בורא —דעם פּאַסטעך פֿון מענטשן און שטערן.
דוינע, מאָלדאַווישע דוינע…קלאַנגען וואָס אומעטיק וויינען.דוינע גראַמט זיך מיט תּורה,וווּ דער פּאַסטעך איז משה רבנו.
דוינע, מאָלדאַווישע דוינע…אַ היימישער, האַרציקער ניגוןדוינע גראַמט זיך מיט גורלפֿון אַ ייִדישן, דאָרפֿישן ייִנגל…
ווער געדענקט מײַנע לידער
איך האָב געזונגען מײַנע לידעראין מאָלדאַווישער שטאָט און דאָרף,אין די ווײַנגערטנער און סעדער…ווער געדענקט זיי דאָרט?
אפֿשר ערגעץ אין די קעלערסהאָבן זיך ביז הײַנט פֿאַרהיטאין די ווײַנען געפֿיל־פֿלאַמעןפֿון מײַן אַמאָליקער ליד?
צי אפֿשר ערגעץ אין די סעדער,וואָס שטייען אין פֿרילינג צעבליט,שווימט אַרום דער דופֿט דער צאַרטערפֿון מײַן אַמאָליקער ליד?
אפֿשר אין דעם פּאַסטעכס דוינע,וואָס איבער פֿעלדער פֿליט,קלינגט די פֿרייד און אויך דער אומעטפֿון מײַן אַמאָליקער ליד?
אפֿשר ווען עס זאָגט אַ בחורדעם מיידל, אַז ער האָט זי ליב,פֿאַראַן אין זײַן דערקלערונג ווערטערפֿון מײַן אַמאָליקער ליד?..
איך האָב אַ מאָל געזונגען לידעראין מאָלדאַווישער שטאָט און דאָרף,אין די ווײַנגערטנער און סעדער…ווער געדענקט זיי דאָרט?
פֿעברואַר-מאַרץ, 2021

Share this:TwitterFacebookPrintLike this:Like Loading...

Related
 


Tagged: literaturepoetryYiddish 
Post navigation


Previous Post
פֿון אונדזער עזבֿון: יחיאל שרײַבמאַן (1913־2005) 

Next Post
העלפֿאַנדל אלי לערנט ייִדיש 



