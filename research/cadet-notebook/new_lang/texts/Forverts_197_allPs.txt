 די יידיש־ליגע זוכט א טיילצייטיקן פראגראם־ און ווערביר־דירעקטאר וואס זאל ארבעטן דריי טעג א וואך, מיט דער מעגלעכקייט צו פארגרעסערן אויף מער טעג/שעהען. 
 די יידיש־ליגע איז אן ארגאניזאציע באזירט אין דער שטאט ניו־יארק, וואס מוטיקט מענטשן זיי זאלן רעדן יידיש אינעם טאג־טעגלעכן לעבן און שטיצן די מאדערניזירונג פון מאמע־לשון. זי פירט אויך דורך לעקציעס אויף יידיש וועגן דער יידישער שפראך און ליטעראטור (לעצטנס, בלויז דורך זום), און האט א קראם וואס פארקויפט יידישע ווערטערביכער, לערנביכער, פילמען פון יידישע שרייבער און אנדערע יידיש־שפראכיקע מאטעריאלן. 
 זי גיט אויך ארויס א געזעלשאפטלעך־ליטערארישן זשורנאל, „אויפן שוועל‟, אונטער דער רעדאקציע פון ד״ר מרים טרין. 
 דער פראגראם־דירעקטאר וועט דארפן פלאנירן און דורכפירן אונטערנעמונגען סיי דורך „זום‟, סיי פנים־אל־פנים, און פארטרעטן די יידיש־ליגע ביים צוזאמענארבעטן מיט אנדערע יחידים און אינסטיטוציעס. 
 דער קאנדידאט דארף קענען פליסיק יידיש. צום בעסטן וואלט געווען ווען ער אדער זי וווינט אין דער ניו־יארקער געגנט. דער שכר און די בענעפיטן וועט מען באשטימען לויט זיין אדער איר דערפארונג. 
 פאראינטערעסירטע ווערן געבעטן צו שיקן דעם רעזומע און באגלייטבריוו צו: gitlsv@leagueforyiddish\. org. 
