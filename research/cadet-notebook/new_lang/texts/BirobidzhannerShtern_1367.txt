
 ״ווינט פון ענדערונגען״ — מיט אזא טעמע זיינען פארייניקט פערציק אויסשטעלונגען פועם 01טער אינטערנאציאנאלן ביענאלע ״מאדע און סטיל אין פאטאגראפיע — 7102״. איינע פון די סאמע בולטע עקספאזאצאעס האט זיך געעפנט אין מאסקווע אין מולטימעדיא ארטא־מוזיי. אייגנטלעך, עס זיינען צוויי אויסשטעלונגען פון צוויי פארשיידענע, אבער אין עפעס־וואס זייער ענלעכע מייסטערס — מישעל סימא און איגאר מוכין. איינער האט אויסגעפארשט ״די פאריזער ארט־בינע הינטער די קוליעסן״, דער צווייטער — ״די אלטערנאטיווע קולטור פון די אכציקער יארן״ 
 מישעל סימא — איז א פסעוודאנים פונעם פאטאגראף מיכאיל זמאיעווסקי. ״סימא״ איז אן אנגראמע פונעם פראנצייזישן ווארט ״SIMA״, וואס הייסט פריינד. ער האט געחברט מיט אזעלכע באוווסטע קינסטלערס, ווי פאבלא פיקאסא, אנרי מאטיס, זשאן קאקטא. 
 אן אנטשיידנדיקע ראלע אינעם גורל פונעם סקולפטאר — דאס איז געווען זיין הויפט־פראפעסיע — האט געשפילט טאקע פיקאסא. נאך דער צווייטער וועלט־מלחמה איז מישעל, אין א טיפער מרה־שחורה נאך אוישוויץ, געקומען צו פארן צו אים קיין אנטיב. כדי כאטש ווי ניט איז דערמוטיקן דעם חבר, האט פיקאסא פארגעלייגט סימא צו פאטאגראפירן אים בעת דער ארבעט. 
 ״אט דער פראצעס פארכאפט אים, ביסלעכווייז הייבט ער אן אויפצונעמען דאס אלץ נישט נאר ווי א טעכנישן אינסטרומענט: ווי ס׳איז געווען פריער און ווי ס׳איז געווארן דערנאך. עס הייבט אים אן צו אינטערעסירן די פיגור פונעם קינסטלער אליין בעת דער ארבעט. טאקע פון דעם הייבט זיך אן סימא ווי דער אויטאר פון דער סעריע פארטרעטן פון די פירנדיקע קינסטלערס פון דער צייט״, — דערציילט דער קוראטאר פון דער אויסשטעלונג אנא זייצעווא. 
 מישעל סימא איז געווען אן אפנהארציקער און פריינדלעכער מענטש. אט פאר וואס מע האט אים אריינגעלאזט אין ״קדשי־קדשים״. אויף די שווארץ־ווייסע פאטאגראפיעס איז פארקערפערט אפשר די סאמע ברייטע קונסט־גאלעריע פונעם צוואנציקסטן יארהונדערט: דיושאן. מאן ריי, שאגאל, לע קארבוזיע… ״די סעריע פאטאגראפיעס מיט זשאאן מירא איז אוניקאל, ווייל מירא אליין איז געקומען אין מיין פאטערס ווארשטאט (געוויינלעך פלעגט מיין טאטע קומען צו די קינסטלערס). דער טאטע איז אליין געווען א סקולפטאר, און דאס איז זייער א וויכטיקע זאך: ווען ער האט פאטאגראפירט די אנדערע סקולפטארן אין זייערע ווארשטאטן, האט ער געוווסט ווי אזוי עס גייט די ארבעט דארטן און ווי אזוי זאל מען באגיין מיט די קונסטווערק״, — דערציילט דער זון פון מישעל סימא פיער סמאזשעווסקי. 
 גאר אנדערש זעען אויס די העלדן פונעם צוואנציקסטן יארהונדערט, פון פסס״ר. אויף די פאטאבילדער פון איגאר מוכין איז פארגעשטעלט די אלטערנאטיווע קולטור פון די אכציקער יארן. אין לעדער־קורטקעס, מיט פאפיראסן, אין מייקעס און קייטן. די שטורעמדיקע יונגע יארן פון פעטער מאמאנאוו, דוניא סמירנאווא, יורי שעווטשוק און, פארשטייט זיך, וויקטאר צוי. 
 ״איגאר מוכין איז אונדזער א קלאסיקער, מיר קאנען שטאלצירן מיט אים, ער איז אונדזער קארטיע ברעסאן, מארק ריבו, דואנא. די פאטאגראפיעס פון איגאר מוכין געפינען זיך אין די גרעסטע מוזייען!״ — זאגט דער דירעקטאר פונעם מולטימעדיא ארט־מוזיי אלגא סוויבלאווא. 
 אין דער סעריע פאטאגראפיעס ״מאנומענטן״ האט איגאר פארגעשטעלט די דענקמאלן פון דער סאוועטישער מאנומענטאלער פראפאגאנדע — ריכטיק גערעדט דאס, וואס פון זיי איז געבליבן. 
 פון קאלעוואלא — קיין פאכיאלא 
 אין פעטראזאוואדסק, אינעם מוזיי ״קיזשי״ האט זיך געעפנט אן אינטעראקטיווע אויסשטעלונג, געווידמעט דעם קארעלא־פינישער עפאס ״קאלעוואלא״ 
די באזוכערס פון דער אויסשטעלונג קאנען מאכן אן אימאגינערע נסיעה פונעם ערגעצלאנד קאלעוואלא אין דער אומהיימלעכער פאכיאלא, אנמענסטן דעם אוראלטן קארעלער קאסטיום, כאפן א צויבער־הירש און אויסשמידן די מיל סאמפא — א קוואל פון גליק, וווילזאם און שעפע. די אויסשטעלונג־זאלן זיינען אויסגעפורעמט ווי א טעאטראלע סצענע. ס׳איז פאראן אפילו א פארהאנג — מע האט אים געמאכט ספעציעל פאר דער אויסשטעלונג, וואס די ארגאניזאטארן רופט זי אן אן ״אויסשטעלונג־טעאטער״. 
 פאר די קליינע באזוכערס איז דאס אן אמתע אנטדעקונג, זיי זיינען אריינגעפאלן פראקטיש אויף אן אינטעראקטיווער טעאטראלער פארשטעלונג. דעם טעאטראלן כאראקטער פון דער אויסשטעלונג האבן אונטערגעזאגט אליין די רונען, דערציילן די אויטארן פון דער עקספאזיציע. 
די אידיי פון אזא ״טעאטער״ איז אויפגעקומען ביי די מיטארבעטערס פונעם מוזיי נאך דעם, ווי זיי האבן באמערקט, אז די קינדער אינטערעסירן זיך מיטן קארעלא־פינישער עפאס, מיט די העלדן פון ״קאלעוואלא״. 
 