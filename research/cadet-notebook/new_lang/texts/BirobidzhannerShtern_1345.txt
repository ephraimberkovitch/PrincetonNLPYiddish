
 די טעג זיינען צו גאסט אין ביראבידזשאן געווען דוד מאנסקי און שירה זינגער — די אמעריקאנער, וועלכע מאכן זייער א לאנגע (כמעט צוויי חדשים), אינטערעסאנטע און גלייכצייטיק טרויעריקע רייזע. דודס משפחה (זיין קינפטיקער פאטער, פעטער, מומע און באבע) האט זיך געראטעוועט פונעם דריטן חורבן א דאנק דעם יאפאנישן דיפלאמאט טשיונע סוגיהארא, וועלכער האט זומער־צייט 0491 יאר געגעבן זיי די טראנזיט־וויזעס. דורך סאוועטן־פארבאנד קיין יאפאן און פון דארטן קיין אמעריקע — מיט אזא מארשרוט, מיט אזא וועג פונעם לעבן האבן אין דער צייט נאכגעפאלגט מער פון 0002 יידישע פליטים… 
 
 טשיונע סוגיהארא 
 בעתן קורצן אפשטעל אין ביראבידזשאן האט דוד דערציילט אונדזער צייטונג זיין געשיכטע. 
 דודס פאטער, שלמה מאנסקי, איז געבוירן געווארן אין 8291 יאר אין דער שטאט לידא, דאן — מיזרח־אייראפע, איצט — ווייסרוסלאנד. דודס זיידע איז אוועקגעפארן פון לידא קיין אמעריקע אין 7391 יאר, און אין 9391טן, ווען ס׳האט זיך אנגעהויבן די צווייטע וועלט־מלחמה, זיינען דודס באבע מיט דריי קינדער אוועקגעפארן פון לידא קיין איישישקעס (ליטע), ווו עס האבן געוווינט זייערע קרובים. זומער 0491 איז דודס באבע געפארן קיין קאוונע, ווו עס האט געלעבט און געארבעט דער יאפאנישער דיפלאמאט טשיונע סוגיהארא. נישט געקוקט אויף די אינסטרוקציעס פון זיין רעגירונג האט ער אויסגעגעבן די יידן מער פון צוויי טויזנט טראנזיט־וויזעס און מיט דעם האט ער זיי געראטעוועט פונעם דריטן חורבן. דודס באבע און איר קינדער זיינען געווען צווישן די, וועמען עס איז געלונגען צו באקומען די וויזעס. 
 דעצעמבער 0491 זיינען זיי שוין געווען אין מאסקווע. מיט דער באן — דורכן גאנצן ראטן־פארבאנד — האבן זיי זיך דערקליבן ביז וולאדיוואסטאק און פון דארטן, מיטן ים, — קיין יאפאן. ביי פיר חדשים האבן זיי געוווינט אין קאבע און אין אפריל 1491 זיינען זיי אוועקגעפארן קיין אמעריקע. 
פון יענער צייט אן איז קיינער פון דודס משפחה קיין איין מאל נישט געווען אין מיזרח־אייראפע. 
 נאכן טויט פון זיין פאטער און מוטער האט דוד באשלאסן בזוכן די היימשטעט פון זיינע עלטערן און נאכפאלגן מיט זייער וועג פון ליטע קיין אמעריקע. אין דער רייזע באגלייט דודן זיין ווייב שירה. 
 — מיר האבן אנגעהויבן אונדזער נסיעה פון פוילן, פון וואנען שטאמט די משפחה פון מיין מאמע — פון די שטעט ראדאם און קאנסקע. שירהס זיידע איז געבוירן געווארן אין ביאליסטאק. מיר האבן זיך געלאזט אין די שטעט, זיך דערוווסט מער וועגן זייער געשיכטע, זיינען געווען אין די היגע ארכיוון, — האט דערציילט דוד. 
 דער בירגער־מייסטער פון צורוגא באגעגנט זיך מיט דוד מאנסקי און שירה זינגער. 
 דערנאך זיינען אונדזערע רייזנדע געפארן קיין ווייסרוסלאנד, אין דער היימשאט פון דודס פאטער, לידא. דארטן האבן זיי אפגעזוכט די יידישע שול, ווו דער פאטער האט זיך געלערנט, זיינען געווען מיט דער עקסקורסיע אין דעם שטאטישן מוזיי, ווו מע פארהיט דעם אנדענק וועגן די יידן פון לידא. דוד האט געשאנקען דעם מוזיי א בוך פון זיין פעטער ״מיט גאטס הילף״, וואס ער האט עס אנגעשריבן אין 0991 און ווו ער האט דערציילט די געשיכטע פון ראטעווען זיך. 
 איוואטא טאקאיאשי (ער שטייט) און נישיקאווא אקינארי אינעם מוזיי ״פארט פון מענטשהייט״. 
 אין ליטע, אין קאוונע האבן דוד און שירה באזוכט דעם מוזיי ״סוגיהאראס הויז״ — אין דעם הויז האט סוגיהארא געלעבט און געארבעט. צוזאמען מיט די אמעריקאנער געסט איז אינעם מוזיי געווען די גרויסע גרופע פון די יאפאנישע שילערס, און דוד האט זיי דערציילט די געשיכטע פון זיין משפחה. 
דערנאך האבן אונדזערע רייזנדע זיך אפגעשטעלט אויף דריי טעג אין מאסקווע, און פון דארטן זיך געלאזט אין וועג מיט דער אייזנבאן. קראסנאיארסק, אירקוטסק, אולאן־אודע, ביראבידזשאן, וולאדיוואסטאק — דוד און שירה האבן איבערגעשניטן רוסלאנד פון מערב אויף מיזרח. 
 — בעת אונדזער רייזע האבן מיר זיך דערוווסט א סך וועגן רוסלאנד, איר נאטור, אירע פעלקער, איר קולטור. ביז אונדזער רייזע האב איך ווייניק געוווסט וועגן אט דעם לאנד, איצט פארשטיי איך רוסלאנד בעסער. א גרויסן איינדרוק האבן אויף מיר געמאכט די באמיונגען און קרבנות פונעם סאוועטישן פאלק בעת דער צווייטער וועלט־מלחמה. מע דארף מער ארומרייזן און אנעמען די געסט פון פארשיידענע לענדער. דער באריר צווישן די מענטשן העלפט אונדז פארשטיין בעסער איינער דעם אנדערן. 
 דוד און שירה דערציילן וועגן זייערע איינדרוקן אויף די זייטלעך פון זייער בלאג. דארטן קען מען זען די שיינע פאטאגראפיעס פון אלע עקן וועלט, וועלכע זיי האבן באזוכט, און לייענען די רייזע־נאטיצן. 
 דאס בוך וועגן דער געשיכטע פון די יידישע פליטים אין קאבע. 
 ״מיר זיינען געקומען צו פארן קיין יאפאן, כדי צו באזוכן די ערטער, ווו מיין פאטער און זיין משפחה זיינען געווען אין משך פון זייער רייזע פון פוילן קיין אמעריקע, און כדי צו זען די מוזייען, געווידמעט דעם דיפלאמאט סוגיהארא. 
 אינעם מוזיי ״פארט פון מענטשהייט״ (אין צורוגא), לכבוד די יידישע פליטים, וועלכע זיינען אנגעקומען פון מיזרח־אייראפע אין 0491־1491. 
 מיר האבן זיך ערשטנס אפגעשטעלט אינעם פארט קאבע, וווהין די יידישע פליטים, דערין מיין פאטער און זיין משפחה, האבן אנגעהויבן אנקומען פון אייראפע. אין קאבע האבן זיי צייטווייליק געוווינט איידער אוועקפארן אין זייערע ציל־פונקטן — די פארייניקטע שטאטן פון אמעריקע, אויסטראליע, דרום־אמעריקע, אדער — צייטווייליק — קיין שאנכיי. 
 צו זיין אין קאבע, אין די ערטער, ווו מיין טאטע, פעטער, מומע און באבע האבן געוווינט א געוויסע צייט, ווו זיי האבן באקומען אן אמתע פרייהייט, איז פאר מיר געווען איינע פון די סאמע רירנדיקע איבערלעבונגען בעת אונדזער רייזע. 
 טאקאיאשי איוואטא, אונדזער גיד אין קאבע, איז 01 יאר געווען א לערער פון געשיכטע אינעם ארטיקן אוניווערסיטעט. ער האט געמאכט אן ערנסטע פארש־ארבעט וועגן די יידישע פליטים אין קאבע און אויפן יסוד פון זיינע פארשונגען האט דא ניט לאנג ארויסגעגעבן א בוך אין דער יאפאנישער שפראך. דער בוך דארף אין אקטאבער אויך ארויסגיין אין ענגליש. 
 אין 5491 יאר האבן די פארייניקטע שטאטן אקטיוו באמבירט קאבע, דערפאר איז קיין איין געביידע אין קיטאנא, דעם ראיאן אין קאבע, ווו די פליטים האבן געלעבט, נישט גאנץ געבליבן. א סך דאקומענטן זיינען אויך פארניכטעט געווארן. פונדעסטוועגן, האט טאקאיאשי איוואטא געמאכט א ריי אינטערוויוען מיט די באיארנטע איינוווינערס פון קאבע, וועלכע געדענקען די פליטים. ער האט אויך געארבעט א סך אין די ארכיוון, כדי צו פארדאקומענטירן אט די געשיכטע פון קאבע. 
אין 1491 יאר זיינען 0051 יידישע פליטים געווען אין קאבע. די הייזער, ווו זיי האבן צייטווייליק געלעבט, האבן זיך געפונען אין אייבער־קאבע. דאס איז געווען א יידישער ראיאן — די ערשטע יידישע סוחרים האבן זיך באזעצט אין דער שטאט אין 1681 יאר. 
 דאס הויז פון ראמהא סאסאן, וועלכער האט א סך געהאלפן די יידישע פליטים (0491 — 1491). 
 איוואטא האט דערציילט, אז די יאפאנישע רעגירונג האט זיך באצויגן צו דער ערשטער יידישער קהילה אין קאבע (MOCWEJ), אן קיין פארורטיילן. קיין אנטיסעמיטיזם איז אין קאבע נישט געווען. איוואטא האט געזאגט, אז די יאפאנישע באפעלקערונג האט ווארעם באגעגנט די יידישע פליטים. MOCWEJ, אין וועלכן זיינען געווען ארום 03 משפחות, האט באזארגן יעדן פליט מיט עסנווארג, קליידונג, וווינונג און זיכערקייט א דאנק דער פינאנציעלער הילף פון TNIOJ. 
 איוואטא האט אויך דערציילט, אז די אשכענזים אין קאבע,וועלכע האבן געשטאמט פון מיזרח־אייראפע, האבן נישט געוואלט, אז די דייטשישע יידישע פליטים זאלן וווינען אין דער שטאט. דערפאר האט מען זיי איינגעארדנט אין יאקאהאמא. די ספרדישע יידישע איינוווינערס פון קאבע, וועלכע האבן געשטאמט פונעם מיטל־מיזרח און צפון־אפריקע, האבן ווייניק געמאכט, כדי צו העלפן די פליטים. אן אויסנאם איז געווען ראהמא סאסאן, א רייכער יידישער סוחר, וועלכער האט געוווינט אין קאבע אין 6391־4691. ער האט געגרינדעט און געבויט אין אט דער שטאט די שול פאר דער ספרדישער קהילה, אהל שלמה, אנגערופן אזוי לכבד זיין פאטער. אפשר מיין טאטע שלמה, וועלכער איז אלט געווארן 31 יאר אין קאבע, האט פארבראכט זיין בר־מיצווה אין אט דער שול אין אפריל 1491?״. 
 די רייזע פון דוד און שירה גייט ווייטער. דוד איז איינער פון 05 טויזנט אפשטאמלינגען פון די יידישע פליטים, וועלכע זיינען געווען געראטעוועט מער ווי 07 יאר צוריק דורכן יאפאנישער דיפלאמאט טשיונע סוגיכארא. 
 דאס זייטל האט צוגעגרייט יעלענא סאראשעווסקאיא 
 די בילדער פון דוד מאנסקי און פונעם משפחה־ארכיוו פון דוד מאנסקי 
 