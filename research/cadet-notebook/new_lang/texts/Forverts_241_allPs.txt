 זינט דער פארווערטס האט אין אפריל 2020 לאנצירט די יוטוב־סעריע, „דאס יידישע ווארט פון טאג‟, געפירט פון דער פארווערטס־רעדאקטארשע שרה־רחל שעכטער, האבן א סך צוקוקער זיך נאכגעפרעגט ווי אזוי קען מען זיך פארשרייבן אויף דער סעריע. 
 די וואך איז לאצנירט געווארן א גרופע אויף פייסבוק, וואס הייסט טאקע Yiddish Word of the Day . פון איצט אן און ווייטער וועט מען דארט יעדן טאג אחוץ שבת ארויפשטעלן א נייעם אדער פריערדיקן קאפיטל פון דער סעריע. 
 כדי צו זען דעם טעגלעכן קאפיטל, דארף מען זיך פשוט אנשליסן אין דער פייסבוק־גרופע, Yiddish Word of the Day, דורכן גיבן א קוועטש אויפן ווארט Join. עס קאסט נישט קיין געלט צו ווערן א מיטגליד פון א פייסבוק־גרופע. 
 אלע מיטגלידער ווערן פארבעטן נישט בלויז צו קוקן די ווידעאס, נאר אויך איבערצולאזן קאמענטארן וועגן די ווערטער און אויסדרוקן וואס ווערן געניצט — א זאך וואס קען ארויסרופן אן אינטערעסאנטן שמועס צווישן די מיטגלידער. 
