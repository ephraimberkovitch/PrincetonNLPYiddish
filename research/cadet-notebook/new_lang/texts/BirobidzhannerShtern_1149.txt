
 א גרויסער אינטערנאציאנאלער קלעזמער־פעסטיוואל מיטן נאמען ״קלעזטיוואל״, ארגאניזירט דורכן אינסטיטוט פון יידישער מוזיק, איז פארגעקומען אין בראזיל 
 דאס איז געווען שוין דער 11ער ״קלעזטיוואל״ און היייאר איז ער פארגעקומען פון 17 ביז 24 אקטאבער אין אנליין־פארמאט. אין די ראמען פונעם פעסטיוואל האט מען אנאנסירט ״די באבע־פרעמיעס״־פארמעסט פאר די בעסטע יידישע לידער און מוזיק, געשאפן אין 2020. 
 די מוזיקער פון 22 לענדער האבן צוגעשיקט אינעם ארגקאמיטעט 136 לידער און מוזיקאלישע קאמפאזיציעס, פון וועלכע מע האט אויסגעקליבן 30 — צו 10 אין יעדער קאטעגאריע:&nbsp; ״דער בעסטער ווידעא־קליפ״, ״דאס בעסטע ניי־געשאפענע יידישע ליד״ און ״דער בעסטער קלעזמער־ניגון״. 
 די געווינערס אין יעדער קאטעגאריע האט באשטימט א זשורי און אויך דורכן פאלקס־שטימען. 
 די ״פאלקס־שטים״־פרעמיע (200 $) אין קאטעגאריע ״דער בעסטער קלעזמער־ניגון״ האט באקומען מיטיא געראסימאוו פון אוקראינע פארן ניגון ״ראסאניווסקי קאזאטשאק״. די ערשטע פרעמיע אין אט דער קאטעגאריע (1000$) האט באקומען די קלעזמער־קאפעליע «Ezekiels Wheels Klezmer Band» 
 פון באסטאן מיט א ווונדערלעכער קאמפאזיציע ״די פאדעם״. 
 אין דער קאטעגאריע ״דאס בעסטע נייע יידישע ליד״ האט טאניא גרינבערג פון בראזיל געווונען די ״פאלקס־שטים״ מיט איר ליד ״נייע וועלט״ און די ערשטע פרעמיע האבן באקומען יעפים טשארני מיט סוזאנע גערגוס פאר זייער ליד ״ס׳איז דרום־אמעריקע״. 
 די ״פאלקס־שטים״ פארן בעסטן ווידעא־קליפ האט באקומען יוני אילת מיטן ליד ״זאל זיין״ פון יוסף פאפיערניקאוו און די ערשטע פרעמיע פון זשורי האט געווונען דניאל קאהן און סוועטא קונדיש פארן ליד ״דער מענטשן־פרעסער״, אנגעשריבן פון סאלאמאן שמולעוויץ אין 1961 וועגן דער שרעקלעכער מגפה, וואס האט אוועקגענומען פון דער וועלט מיליאנען מענטשן. דאס ליד דערמאנט אלעמען אין דער שרעקלעכער פאנדעמיע פון היינט. 
 ווען איך האב געפרעגט די גרינדערס פון ״באבע־פרעמיעס״, ניקאל און עדגאר בארגער, וועגן דעם אונטערשייד צווישן די פריערדיקע קלעזטיוואלן און דעם היייאריקן, ווירטועלן, האבן זיי ענטוזיאסטיש געענטפערט, אז דער ״קלעזטיוואל־2020״ האט דערמעגלעכט צוצוציען די טאלאנטן פון דער גאנצער וועלט און האט בארייכערט די קולטור מיט אזוי פיל נייע, אריגינעלע שאפונגען פון גאר הויכן קוואליטעט. 
 
 &nbsp; נ . טוריאנסקי 
 https://www\. facebook.com/watch/live/?v=2677774922460633&amp; ref=watch_permalink 
 