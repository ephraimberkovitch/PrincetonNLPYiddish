
 דעם 14טן – 16טן סעפטעמבער איז דורכגעגאנגען דער 23טער סימפאזיום פאר יידיש־שטודיעס אין דייטשלאנד. 
 עס האבן אים ארגאניזירט די לערנשול פאר יידישיסטיק פונעם טרירער אוניווערסיטעט און די לערנשול פאר יידישער קולטור, שפראך און ליטעראטור פון היינריך היינע אוניווערסיטעט אין דיסלדארף. האיאר, צוליב באגרענעצונגען ארויסגערופענע דורך דער מגיפה פון קאראנעווירוס, איז די דאזיקע וויכטיקע וויסנשאפטלעכע אונטערנעמונג, צום באדויערן, געגעאנגען אין זום. 
 ווי געוויינלעך זיינען אויף דעם סימפאזיום פאר יידיש־שטודיעס אין דייטשלאנד געווען צוויי ארבעטס־שפראכן, אויף וועלכע די אנטיילנעמער האבן געמעגט ארויסטרעטן און דיסקוטירן: יידיש און דייטש. 
 פּראָפֿעסאָרין מאַריאָן אַפּטראָט (דיסלדאָרף) 
 יידיש־שטודיעס זיינען זייער אנטוויקלט אין דייטשלאנד, קודם־כל צוליב דער נאענטקייט פון יידיש צו דייטש. אזעלכע שטודיעס ווערן געפירט אין א גאנצער ריי דייטשישע הויכשולן, פארשער פון וועלכע זיינען ארויסגעטראטן אויפן האיאריקן סימפאזיום מיט פארטראגן אויף כלערליי טעמעס פארבונדענע מיט דער יידישער שפראך און ליטעראטור. צווישן זיי זיינען געווען איראד בן־איזאק (בערלין) מיטן פארטראג «שוין א מענטש א גאנצער»: יהושע פערלס יידן פון א גאנץ יאר אלס יידישער השׂכּלה־ראמאן»; עווא שטאוך (מינסטער) — «סטרוקטוראלער און סעמאנטישער אנאליז פון ישׂראל־יהושע זינגערס דערציילונג «סענדער פראגער»; אסטריד לעמקע (בערלין) — «יידישע באארבעטונגען פון משלים פון באנער און שטיינהעוועל»; טאמארא ביושגענס (בערלין) — «דער הויפט פון דער זאנדעראפטיילונג אינעם געטא ליצמאנשטאדט»; מארטין ווישע (מינכען) — «מיליטערישע פאך־טערמינען אין די ווערק פון מענדל מאן»; עלווירא גרעצינגער (בערלין) &nbsp;«אויף סיבירער ערדן». אלטע העלדן־געשיכטן פארן «נייעם יידן»; ראלאנד גרושקא (היידלבערג) — «מענדל לעפין־סאטאנאווערס יידישע איבערזעצונג פונעם ספר איובֿ אין וויסנשאפטלעכער אויפלאגע»; מאריאן אפטראט (דיסלדארף) — «איבערזעצן די תּורה אין חדר: נאטיצן פון א מלמד»;&nbsp; לאה שעפער (דיסלדארף) — «יידישע דיאלעקטן אלס מאמענט־אויפנאמע פון אנימישער דעפלעקציע» און שמעון נויבערג (טריר) מיטן פארטראג אויף דער טעמע «זאמלונגען פון שפריכווערטער מיט א (געגראמטן) יידישן פירוש». ס׳איז אנגענעם אפצומערקן, אז בערך א העלפט פון די דיישטישע יידיש־פארשער, דאס רובֿ ניט קיין יידן לויט דער אפשטאמונג, זיינען ארויסגעטראטן טאקע אויף יידיש. 
 פּראָפֿעסאָר שמעון נויבערג (טריר) 
 zerkalo־litart\. com 
 אינעם סימפאזיום האבן גענומען אן אנטייל אויך ספעציאליסטן אויפן געביט פון דער יידישער שפראך און ליטעראטור פון אנדערע 
 m\. 123ru.net 
 לענדער, דאס רובֿ פון פוילן : פיליפ שווארץ מיטן פארטראג «חיים־יצחק בונינס יידישע דערציילונגען»; דאריוש דעקיערט — «יונג בין איך»: טראדיציע און מאדערן אין שאפונגען פון משה בראדערזאן» און יאוויטא פאנטשיק — «די ספעציפישקייט פון דער צייטשריפט «די גאלדענע קייט» אין די יארן 1949 – 1959 אויפן סמך פון אבֿרהם סוקצקעווערס קארעספאנדענץ»; פון ישׂראל : קלאודיע ראזענצווייג — «בן המלך והנזיר» אויף יידיש: באמערקונגען וועגן דער באציונג צו דעם העברעישן מקור»; אורן כהן־ראמאן — «שטאמלען און אנדערע רעד־שוועריקייטן ביי שלום־עליכמען» און וועלוול טשערנין — «די יידישע ליטעראטור אין דער העברעישער מלוכה היינט־צו־טאג». די געלערנטע פון די צוויי לענדער זיינען ארויסגעטראטן אויף יידיש, ווי אויך פון האלאנד: דניאלה מאוער מיטן פארטראג «דער עיפוש אין רפואה אין סגולה־ביכער פונעם 17טן און 18טן יארהונדערט»; מרים גוטשאוו — «לעבן און וויסנשאפט» — א צייטשריפט פון ווילנע» און קעעס וואן האגע — «פארשטיינערטע העלדן: יוסף טשייקאווס נייע סאוועטישע מענטשן, 1919 – 1937 – 2004». לגבי דעם לעצטן פארטראג איז אנגענעם אפצומערקן, אז אין אים איז דערמאנט געווארן ביראבידזשאן, ווייל דער וויכטיקער סאוועטישער יידישער קינסטלער יוסף טשייקאוו האט באזוכט אין די 30ער יארן די יידישע אויטאנאמע געגנט. 
 עס האבן אינעם סימפאזיום גענומען אן אנטייל אויך א פארשטייערן פון טשעכיע — מאריע קראפמאן מיטן פארטראג אויף דער טעמע «פובליקירטע אין טשעכיש־יידישער פעריאדיק איבערזעצונגען פון דער יידישער ליטעראטור אין טשעכיש אין היסטארישן קאנטעקסט», ווי אויך פון ענגלאנד — חיקע־ברוריה וויגאנד — «אל חנון, קלייב אויס אן אנדער פאלק»: יידישע פאעזיע ווי א סובווערסיווער פירוש אויף טראדיציאנעלע יידישע מקורים». 
 צום שלוס בלייבט נאר צוגעבן, אז דער סימפאזיום פאר יידיש־שטודיעס אין דייטשלאנד ווערט יערלעך דורכגעפירט זינט 1998. במשך פון צוויי מיט א קנאפע יארצענדליקער איז ער געווארן איינער פון די וויכטיקעסטע וויסנשאפטלעכע פארומען, וועלכע באהאנדלען די יידישע שפראך, ליטעראטור און קולטור. 
 
 וו. פיריאטינסקי 
 Jiddisch Symposium 2020 Programm 
 