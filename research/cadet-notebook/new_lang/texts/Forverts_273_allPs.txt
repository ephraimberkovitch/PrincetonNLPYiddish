 ביז די 1970ער יארן האבן אין גרויסע שטעט ווי ניו־יארק נאך אלץ געלעבט א סך יידן, בפרט עלטערע לייט, וואס האבן געקענט גוט יידיש אבער זעלטן געהאט א געלעגנהייט צו רעדן די שפראך. 
 אין דעם קורצן ווידעא, דערציילט קלמן ווייזער, א פראפעסאר פון יודאיסטיק ביים יארק־אוניווערסיטעט אין טאראנטא, ווי אזוי יידיש־קענער פלעגן אין יענע יארן רעאגירן ווען זיי האבן דערהערט ווי ער רעדט יידיש מיט א חבר אויף דער גאס. 
 דער שמועס איז אן אויסצוג פון א לענגערן ווידעא וואס דער יידישער ביכער־צענטער האט געפירט מיט ווייזערן ווי א טייל פון זייער „וועקסלער־זאמלונג פון זכרונות בעל־פה‟ . 
