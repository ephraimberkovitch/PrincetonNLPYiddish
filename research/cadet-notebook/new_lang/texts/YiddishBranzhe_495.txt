

נאטיצן פונעם רעדאקטאר — 5 



 by באריס סאנדלער 
February 5, 2018March 6, 2018 Filed under:
טעאטער
נאטיצן פונעם רעדאקטאר 

אלען ריקמאן דערציילט וועגן שלמה מיכאעלסן אין דער ראלע פון ״קיניג ליר״
דער קאנגרעס פון יידישער קולטור, בראש מיט שיין בייקער, איז צווישן די געציילטע יידיש־דזשוישע ארגאניזאציעס אין ניו־יארק, וואס געדענקען און האבן אין זינען אפצומערקן אויף א געזעלשאפטלעכן אופן די דאטעס, וועלכע זיינען פארבונדן מיט יידישער מארטיראלאגיע. יאר־יערלעך ווערן דורכגעפירט צוויי אזעלכע אנדענק־אונטערנעמונגען: די פייערלעכע הזכרה אין אנדענק פונעם אויפשטאנד אין ווארשעווער געטא און דער אוונט לזכרון די אומגעקומענע מיטגלידער פונעם יידישן אנטיפאשיסטישן קאמיטעט.
שיין בייקער, דירעקטאר פונעם קאנגרעס פאר יידישער קולטור, עפנט דעם אוונט לזכרון שלמה מיכאעלס
היייאר האט דער קאנגרעס פון יידישער קולטור ארגאניזירט אן אנדענק־אוונט, פארבונדן מיט דער דאטע פון 70סטן יארצייט זינט שלמה מיכאעלס איז דערמארדעט געווארן דורך די אגענטן פון „קאגעבע‟ אין מינסק (זע: סטאלין און מיכאעלס: א טייטלעכער דיאלאג) .
שיין בייקער, אליין א טאלאנטירטער יידישער אקטיאר, איז אויך שאפעריש צוגעגאנגען צום דורכפירן אט די אונטערנעמונג. די הויפט־ראלע האט דא געשפילט דער אקטיאר און רעזשיסאר אלען ריקמאן, וואס האט פארגעשטעלט פארן עולם דעם קינסטלערישן רעפעראט, געשאפן צוזאמען מיט זיין פרוי, דער יידישער אקטריסע יעלענא שמולענזאן.
דריי וויכטיקע הויפט־פערסאנאזשן האבן דאמינירט אין דעם סצענאר: דער יידישער מלוכישער טעאטער (גאסעט), אלעקסיי גראנאווסקי, דער גרונטלייגער און הויפט־רעזשיסאר און שלמה מיכאעלס, אקטיאר, רעזשיסאר און יידישע מלוכה־פערזענלעכקייט.
אלען האט ארטיסטיש דערציילט וועגן דעם שאפערישן און טראגישן וועג פון זיינע פערסאנאזשן, באגלייטנדיק די ווערטער מיט אוניקאלע ווידעא־דאקומענטן, אויסצוגן פון פארשטעלונגען און רעדעס.
ארגאניש האט זיך אינעם אלגעמיינעם קאנטעקסט פון אוונט אריינגעפלאכטן דער עפיזאד פון דוד בערגעלסאנס דראמע „פרינץ ראובני‟, אויסגעשפילט פון גערא סאנדלער און שיין בייקער. אוודאי, וואלט זיך געוואלט זען און הערן אין גאנג פונעם אוונט מער „לעבעדיקע‟ אויפטריטן, אבער ווי איך ווייס, זיינען די מעגלעכקייטן פונעם „קאנגרעס‟, בתוכם פינאנציעלע, אזוי נישטיק, אז עס קומט א הארציקער יישר־כוח יעדן באטייליקטן אין דעם אוונט, די מענטשן פון „בית־מדרש‟ ביי JCC אין מאנהעטן, ווו דער אוונט איז פארגעקומעם, און אחרון אחרון חביב, דעם דירעקטאר פונעם קאנגרעס פאר יידישער קולטור שיין בייקער.
נאך דער אונטערנעמונג האב איך געבעטן שיין צו זאגן עטלעכע ווערטער פאר אונדזערע לייענער.

יאנואר, 2018

Share this:TwitterFacebookPrintLike this:Like Loading...

Related
 


Tagged: historyjewsSolomon Mokhoels 
Post navigation


Previous Post
דער „בונד‟ און זײַן חשפּעה אויף יידיש אין מעלבורן 

Next Post
אויטאגראף — שלום בערגער 



