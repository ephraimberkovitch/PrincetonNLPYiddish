
 אין שטאָקהאָלם, אינעם פארלאג ״אלניאנסקי טעקסט״, איז דערשינען אין איבערזעצונג פֿון ענגליש אין יידיש דאָס ערשטע בוך פון דזשאאן ק. ראולינגס סעריע וועגן הערי פּאָטער ״הערי פּאטער און דער פילאסאפישער שטיין״. 
 דעם ראמאן האט איבערזעצונג אהרן שעכטער־ווישוואנאט, אן אייניקל פונעם בארימטן אמעריקאנער יידיש־אקטיוויסט און לינגוויסט מרדכי שעכטער (1927 – 2007) און א זון פון דער יידישער דיכטערין גיטל שעכטער־ווישוואנאט (געב. אין 1958). סוף 2018 האָט ער זיך געווענדט מיטן פארשלאג איבערזעצן דאָס בוך אין יידיש צו ניל בלייר, דעם ליטעראטור־אגענט פון דזשאאן ק. ראולינג. 
 אהרן שעכטער־ווישוואנאט האט דערציילט וועגן די סיבות, וועלכע האבן אים געבראכט צו דער אידיי איבערזעצן הערי פּאטער אין יידיש: ״איך בין אויסגעוואקסן מיט יידיש אלס מוטער־שפּראך און כ׳האָב תמיד געוואלט דערפילן די ווונדערלעכע כישוף־וועלט אויף מיין געליבטער שפּראך. קיין היינטצייטיקע פארכאפנדיקע ליטעראטור פאר קינדער איז כמעט ניט געווען, און אנשטאט דעם האָבן מיינע ברידער און איך, צוזאמען מיט אנדערע יידיש־רעדנער אין אונדזער עלטער געצווונגען געווען זיך באגרענעצן מיט פארעלטערטע ווערק, וועלכע זיינען אין א סך פאלן אנגעשריבן געווארן נאך פאר דער צווייטער וועלט־מלחמה״. 
 די ארבעט איבער דער איבערזעצונג פון ״הערי פאטער און דער פילאסאפישער שטיין״ האט גענומען בערך א יאר, און אט איצט עקזיסטירט איינס פון די מוסטער־ווערק פון דער היינטצייטיקער ליטעראטור פאר קינדער אויך אויף מאמע־לשון. עס איז ארויסגעגעבן געווארן מיט א טיראזש פון 1000 עקזעמפלארן. 
 וו. אראנאוו 
 