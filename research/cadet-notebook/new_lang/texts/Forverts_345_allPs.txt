 דער יידיש־קאמיטעט ביי דער טאראנטער יידישער פעדעראציע ארדנט יעדעס יאר איין א רעפעראט אויף מאמע־לשון לזכר דעם פאעט שימחה סימכאוויטש. 
 היייאר וועט יעקב דזשאראן־לויס, א געהילף־פראפעסאר פון ליטעראטור ביים מאניטאבער אוניווערסיטעט אין וויניפעג, רעדן וועגן דער שעפערישקייט פון היינטיקע חסידים אויף יידיש. ער וועט זיך טיילן מיט מוסטערן פון חסידישע פאדקאסטן, ליטערארישע זשורנאלן און אנליין־פארומס און געבן אן איבערזיכט פון די לידער, דערציילונגען און פאליטישע דעבאטעס וואס מע קען ביי זיי טרעפן. דערביי וועט ער דערקלערן ווי אזוי ניט־חסידים קענען בארייכערן זייער לשון דורכן זיך באקענען מיט אזעלכע מאטעריאלן. 
 די פראגראם, וואס מע וועט קענען זען בחינם דורך „זום״, וועט פארקומען זונטיק, דעם 6טן יוני, 2:00 נאך מיטאג ניו־יארקער צייט. כדי זיך צו פארשרייבן, גיט א קוועטש דא . 
 יעקב דזשאראן־לויס איז א ספעציאליסט אין דער אלט־יידישער ליטעראטור פון איטאליע און אין חסידישע דערציילונגען. איינע זיינע פארשארבעטן, וועגן א כתב־יד פון 1504, אין וועלכן דער שרייבער מנחם אלדענדארף באטראכט פראגעס פארבונדן מיטן טויט, איז געדרוקט געווארן אינעם חסידישן זשורנאל, „דער וועקער״ . דעם כתב־יד קען מען לייענען אויף דזשאראן־לויסעס וועבזייט דא . 
