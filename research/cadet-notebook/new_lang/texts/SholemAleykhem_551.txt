 
 מנחם־מענדל [2]: שיינע־שיינדל צו איר מאן מנחם־מענדל 11 
 שלום עליכם 
 פון  
www\. cs.uky\. edu/~raphael/yiddish/sholemAleykhem/contents\. html  
 
שיינע־שיינדל פון פתרילעווקע צו איר מאן מנחס״־מענדל
אין ווארשע
  
11
  
לכבוד בעלי היקר החכם מופלג הנגיד המפורסם מוהר״ר מנחם־מענדל נ״י!
  
ר א שית קם איך דיר צו מעלדן, אז מיר זענען דא אלע גאט צו דאנקען
אין בעסטן געזונט, גיב גאט דאס נעמלעכע פון דיר צו הערן אויף ווייטער ניט
ערגער. צווייטנס שרייב איך דיר, בעלי היקר, אז דיין נייער פלאן מיט
דער קאוויארניע, וואס דו וווילסט עפענען אין ווארשע, הייבט מיר ניט אן צו
געפעלן, ווייסטו פאר וואס? ווייל ס׳עט דערפון גארניט זיין, מ׳עט נאר רעדן
און רעדן און דערביי וועט דאס בליייבן. אלע יידישע אסיפות זענען אזוי. מיינסט
ביי אונדז איז בעסער? אונדזערע כתרילעווקער האבן אויך אזא טבע. פריער היצט
מען זיך, דערנאך אז ס׳קומט צו עפעס איז ניטא קיינער אין דער היים. ס׳וועט
נאך זיין גוט, אז ס׳וועט זיך ניט קאנטשען מיט פעטש. וי זאגט די מאמע:
סישטייט געשריבן, אז ביי יידן זאל זיין כאטש א ברעקעלע אחדות, וואלט עזין
לאנג געקומען מעזיח... ובפרט דארט, ווו מען קאן זיך ניט באגיין אן געלט. תמיד
אזוי, ווי באלד עס קומט צו דער מטבע, אזוי פגרן אויס אלע נגידים אין שטאט,
ווי די פיש אין טייך, אז עס פאלט אפ דאס וואסער. אזא טבע האבן זיי. די
נגידים, פון דער גאנצער וועלט. מוועט יענעם ניט געבן און מוועט זיך אליין
ניט פארגינען, נאר פון דעסטוועגן לאז קומען צו פארן א רבי, א בעל־מופת,
א חזן, א דאקטאר, א מגיד, א נשרף א ירושלים־ייד, א שלאק, א שווארץ־יאר ―
וועט מען אים טראגן קערבלעך פון אלע זייטן. וועסט גארניט וויסן, פון וואנען
האט זיך גענומען אין שטאט אזוי פיל געלט? אט איז אראפגעקומען צו אונדז
ערשט יענע וואך א רב, איז ער אזוי א רב, וי איך בין א רביצין, נאר ער
האט זיך ארויסגעגעבן פאר א רב, פון אויס רייסן האט עס אים געבראכט צו
טראגן! אראפגעקומען, אפגעשטעלט זיך אויף א געהויבענער סטאנציע ― דווקא
ביי חנה־מלכה די יאדערקע אויף דער אכסני און ארויסגעלאזט א קלאנג, אז
ס׳איז אראפגעקומען א האלבער גוטער ייד און א האלבער דאקטאר, וואס היילט
אויס קראנקע, מאכט קינדער געזונט און פארלענגערט אלעמען די יארן ― ממש
מחיה־מתים פון טויט לעבעדיק! אין אלע שולן און בתיימדרשים האט ער אויס״
  
{2 168
    
געהאנגען צעטלעך, אויסגערעכנט אלע קרענק, וואס ער היילט, וואס פאר א
קרענק דו ווילסט. ווילסטו קדחת, ווילסטו קאפווייטיק, ווילסטו הארצווייטיק, 
בויבווייטיק, אויגן־ווייטיק. און וווער ס׳איז שלאף אויף די פיס, אדער אויף דער
לעבער, אדער גאלשטיינער, אדער איינער האט אן אלטן ערמאטיז, אדער א גוטע
טשעכאטקע און הוסט, אדער ער איז גלאט געליימט ― זאל ער קומען צו אים,
וועט ער אים געבן א רפואה־שלמה, געבן זאל אים גאט קרענק פאר אלע יידן
ווי ער האט דאס א ביסל אריינגעלייגט די ייראה אין דער טומאה, זאלסטו
אנקוקן א ייד אין בארד און פאות, טראגט א יאנפערעק מיט א לאנגן טלית־קטן
ביז די קניען, רעדט מיט גאט און איז זיס וי צוקער, מיט ווייבער איז ער פון
דער ווייטן, א מכה אים א גרויסע, קוקט ניט אין פנים, ארויס זאלן אים די
אויגן, גיט אלעמען אין א פאפירל א ביסל קרייטעכצער ― געבן זאל אים גאט
א נייע נשמה, זאגט אן אפשר צען מאל, אז מ׳זאל ניט עסן אויפן ניכטערן הארצן
און ניט טראכטן פון קיין זאך און דער עיקר ניט רעדן די גאנצע צייט וואס מען
נעמט אייין זיין רפואה, און בעת־מעשה ווינטשעווועט ער צו אל דעס גוטס מיט
א שמייכל און מיט א קרעכץ, און נעמט וויפל מען גיט אים ― נעמען זאל אים
ביים בויך, דינגט זיך כמעט גארניט, סיידן ער ווייסט, אז יענער האט און ווויל
ניט געבן... פון וואנען ווייס ער, ווער עס האט און ער עס האט ניט, פרעגסטו?
חכם איינער! חנה־מלכה איז דאך דא אויף דער ועלט, א מכה זאל זיך איר זעצן
אויפן פנים! א סברה, אז די יאדערקע, אויסקרענקען זאל זי דאס, האט זיך גצ״
טיילט מיט אים אויף דער האלב, נאר געווויר געווארן איז מען דאס ערשט 
העטהעט. פריער איז גאר קיינעם ניט געקומען אויפן זינען, מזאל א פרעג טאן,
וואס איז די מעשה, וואס די יאדערקע לויפט ארום וי א פארסמטע מויז און
פויקט איבער דער שטאט און דערציילט זיך אן נסים־ונפלאות מיט ווונדיירים
פון דער וועלט, און שווערט זיך, זי זאל אזוי האבן אל דעס גוטס, ― אמן! ווי
אזוי דער רב דער בעל־מופת, וואס שטייט ביי איר סטאנציע, האט אויסגעהיילט
פאר אירע אויגן מיט איין ביסל קרייטעכצער א בחור פון ניינצן יאר, וואס האט
געהוסט אזוי, אז מ׳האט באדארפט הערן אין דער דריטער גאס, און א קינד
וואס האט געהאט די ראר, שוין גארניט גערעכנט אז ס׳וועט לעבן, און א יידענע,
וואס האט זיך געקלאגט אויף אלצדינג, און נאך א יידענע, וואס איז געווען הייזע״
דיק ווי די וואנט, און נאך א יידענע, וואס ס׳האט איר אויסגעדרייט, ניט אין מיין
מאס, דעם האלדז אויף א זייט, און אויגן, וויפל קראנקע אויגן, טאטעניו,. דער
האט שוין אויסגעהיילט! אזוי האט אוייסגעקלאפט חנה־מלכה די יאדערקע, ס׳זאל
  
169
    
אויף איר קומען פרעהט שלעק און המנס מפלה. וואס ווייסט איר, זאגט זי, וואס
בי אים טוט זיך! אויף און אפ, אויף און אפ! און צום מיינסטן מיט אויגן, און
צום מיינסטן די אנגעלאפענע פון די דערפער, די וואס ווילן נעבעך קיין 
אמעריקע און האבן מורא פאר די אויגן, שטופן זיי זיך צו אים מיט זייערע אויגן
סיי קראנקע, סיי געזונטע, און ער טוט א שמיר איבער די אויגן מיט עפעס א
וואסערל ― און שוין!
  
אזוי האט זי געקלאפט די יאדערקע מיטן צונג וועמען זי האט באגעגנט,
יונג און אלט, ארעם און רייך, זיך געוישט די ליפעלעך און פארגלאצט די איי״
געלעך ארויף, זי זאל גאר קיין גוטס ניט פארמאגן, ווייל זי וועט לעבן, ווארעם
ווען ניט זי, וואלט איך דען געווען ביי דעם דאזיקן שלימזל, זיין זאל ער דיר
אין גאטס ערד! נאר אז יענע האט אנגעהויבן מיט איר פיסקעלע, חנה־מלכה
הייסט עס, האב איך געמיינט, ס׳איז תורת־ לאקשן, ― און איך קום אהיים און
דערצייל דער מאמען, זאגט מיר די מאמע: מ׳קאן ניט וויסן, אפשר האט אט דער
ייד אין זיך א כוח, ווארעם ס׳שטייט געשריבן, זאגט זי, אז וואס איינער האט ניט
אין די הענט, האט דאס דער אנדערער אין די אויגן.. און האט גענומען מיך
| צורעדן, איך זאל מיך דורכגיין צו אים, וואס וועט מיך ארן זאגט זי, טאמער
ווועט ער מיר געבן עפעס צו דער ספאזמע, זי זאל זיך מיר חלילה ניט אנרופן,
זאגט זי, נאך א מאל... האב איך איר געזאגט, אז די ספאזמע בין איך אים מוחל,
איך וועל מיך בעסער דורכגיין צו אים מיט משה־הערשעלען, מיר פאר זינע
ביינער, ער איז אזוי אויסגעמאגערט און אזוי אויסגעבלייכט, אז איך ווייס גאר ניט
וואס דאס איז! צי עס קומט פונעם לערנען, אז טאג ווי נאכט נאר געלערנט
און נאר געלערנט! צי עס נעמט זיך פונעם וואקסן ― ער וואקסט אין דער הייך
וואקסט ער, ווי א סאנישניק. אזוי האב איך געזאגט דער מאמען האט מיך די
מאמע אפגעשלאגן און אלץ געטענהט, אז איך אליין זאל בעסער זיך דורכגיין צו
אים, איך בין א מאמע, זאגט זי, בין איך בילכער. אזוי לאנג האט זי מיט מיר
אינגעטענהט, ביז מיר האבן גענומען און זענען ביידע אריינגעגאנגען צו אים,
איך און די מאמע הייסט עס, האט ער אונדז ביידן באטראכט מיט איין אויג ―
ארויס זאל עס אים אויף יענער זייט, און האט אונדז מכבד געווען מיט א ביסל
קרייטעכצער, האבן זי א טעם, אזא טעם זאל ער פילן אין אלצדינג, רבונו־שלעולם, און אנגעזאגט האט ער אונדז, מיר זאלן ניט עסן אויפן ניכטערן הארצן,
ניט: טראכטן פון קיין זאך און ― דער עיקר ― ניט רעדן די גאנצע צייט וואס
מיר וועלן נעמען זיין רפואה,.. מאל דיר, ניט מער זאל ער לעבן, וויפל מיר
  
20
    
האבן גענומען זיין רפואה, מיר האבן זיינע קרייטעכצער באלד ארויסגעווארפן
דורכן פענצטער, וי נאר ס׳איז אנגעקומען דער געזעט, אז מ׳זאל זיך היטן פונעם
רב, וואס פארט ארום פון שטאט צו שטאט און פארשטעלט זיך פאר א דאקטאר,
ווארעם ער נארט נאר אויס דאס געלט ביים עולם און העלפן העלפט ער וי א
־ טויטן באנקעס ― אזוי טאקע שטייט געשרויבן אין געזעט. חכמים! וואס האבן
זיי זיך אזוי שפעט דערמאנט? קראנק געווען מיט א וואך פריער שרייבן ועגן
דעם, וואלט איך איצט געווען רייכער מיט א פאר קערבלעך, אויסקרענקען זאל
ער זיי אויף אן אמתן דאקטאר, ער זאל ברעכן ערגעץ רוק־און־לענד אויפן גלייכן
וועג און ניט דערלעבן קומען וווהין ער פארט! איצט זאגט שוין די מאמע, אז זי
האט באלד געוווסט אז ער איז א גנב. א סימן האט זי ― צו וואס האט ער געהייסן
אלעמען ניט רעדן די גאנצע צייט וואס מען נעמט זיינע קרייטעכצער? פרעגט
זיך א קשיא, ווי באלד אז זי האט יא געוווסט, למאי זשע האט זי געשוויגן? זאגט
זי: ווי האט זי געקאנט רעדן, אז ער האט געהייטן שווייגן? אנטשוויגן זאל ער
דיר שוין ווערן אויף איייביק, זיסער גאט! ניט געווען אויף וואס ארויסצוווארפן
צוויי זילבערנע רובל! א סך בעסער וואלט געווען פאר דעם דאזיקן געלט עפעס
קויפן די קינדער, אז דו אליין דערמאנטט זיך ניט זיי צו שיקן עפעס פון ווארשע
― מ׳זאגט, ס׳איז דארט האלב אומזיסט, וי זאגט די מאמע: ס׳שטייט געשריבן
דאלי אטשע דאלי סערדצע... כאטש גוט וואס דו האסט צוגעשיקט זיי די עטלעכע
ביכלעך און וואס דו פארגעסט ניט דערמאנען דיינע לייט פונעם געזעט, אז דו
האסט נאך א ווייב, ביז הונדערט און צוואנציק יאר, וואס קוקט ארויס אלע
חודש אויפן פאטשטאליאן, ווען וועט ער שוין ברענגען דאס ביסל מזומנים אין
שטוב אריין, עס פאלט מיר ארויס אלע מאל דאס הארץ, טאמער חלילה האבן
זיי דיר שוין אפגעזאגט, אדער טאמער איז דער געזעט בטל געווארן א קשיא
היינטיקע צייטן, וואס מען הערט זיך אן ביי יידן אזוי פיל צרות, אז מען שטייט
אויף אין דער פרי און מען טוט א קוק אין שפיגל און מען דערזעט, אז מען איז
נאך דא ― דאנקט מען און מען לויבט גאט, וווי זאגט די מאמע: בעסער האט קיין
שיעור ניט, הלוואי ס׳זאל כאטש ניט זיין ערגער.. וי עס ווינטשט דיר פיל גוטס
און אימער גליק, דיין באמת געטרייע פרוי:
שיינע:־שיינ דל
  
11
    
מנחם־מענדל פון וווארשע צו זיין ווייב שיינע־שיינדל
אין כתרילעווקע
  
15
  
לזוגתי היקרה החכמה הצנועה מרת שיינע״שיינדל שתחי׳!
  
רא שית קום איך דיר צו מעלדן אז איך בין ב״ה בקו החיים והשלום,
השית״ב זאל העלפן מ׳זאל תמיד הארכן איינס פון דאס אנדערע נאר גוטס מיט
בשורות טובות ישועות ונחמות בתוך כלליישראל ― אמן
  
והשנית זיי ויסן, זוגתי היקרה, אז עס האט נאך ניט קיין סוף. איך
מיין דאס די געשלעגערייען וואס אויף די באלקאנען. מ׳הערט מער ניט, נאר;
;עי בראטצי, דאוואי דראטסא?!.. מען הערט וי עס טרעשטשען ביינער, מען
זעט וווי עס יאשעט בלוט, און די וועלט? ― גארניט! ― די וועלט קוקט צו, ווי
אויף א קאמעדיע, און פאטשט בראווא! פונקט ווי ביי אונדז אין ווארשע אויפן
געשלעג פון די גיבורים, וואס מען רופט זיי קאטלעטן?. פאראן צווישן זיי איינער
אן אטלעט א גווארדיאן, ווילדמאן הייסט ער, כשמו כןדהוא ― ער איז א ווילדער
גבר, כאטש ער איז טאקע משלנו, א ייד איז ער. פון די גיבורידישראל קומט ער
ארויס, פונעם שבט יהודה, זאגט מען. נאכט און נאכט שפילט ער אין טעאטער,
באווייזט זיין גבורה, לייגט אוועק די גויישע גיבורים איינציקווייז, אזוי ווי די
לעמעלעך, און ווארשעווער יידן, זאלסטו זען א ביסל וי זיי קוועלן אן. קלייבן
תענוג, פאטשן בראווא און ווערן ברייטער וי לענגער! איך שטעל מיר פאר
וואס וואלט געווען, מען זאל נעמען, למשל, אט דעם ווילדן גבר בעת ער איז גוט
צעהיצט און אנשטאט דעם וואס ער באווייזט זיינע קונצן אויף דער בימה, זאל
מען אים ארויסלאזן א נאקעטן אויפן ווווארשעווער פובליקום, סאמע בעת ער האלט
אין רעכטן שלאגן, און א זאג טאן:;קלאפ, ברודער ווילדמאן, ווי גאט איז דיר
ליב 1 ― ויי־וויי, וואס פאר א חורבן דער וואלט אנגעמאכט אין ווארשע 54
אזוי זענען די באלקאנער; ברידער״ אויך. נישט מער, דער חילוק איז וואס אונד״
זער ווארשעווער העלד איז א ייד און שלאגט זיך נעבעך צוליב פרנסה, דעריבער
איז דאס ניט אזוי מסוכן. ביי מיר איז צו גלייבן, אז דער דאזיקער גיבור פון
די גיבורי־ישראל, אז ער דערזעט בלוט פון א צעשניטענעם פינגער, קאן ער
פאלן חלשות. אזא פארשוין, אז מען זאגט אים; סטאפ״, בלייבט ער שטיין. און
  
122
   
 