
 &nbsp; 
 מע קאן אויסלערנען די יידישע גראמאטיק און האבן א רייכן יידישן ווערטער־אוצר, און פארט וועט בלייבן עפעס, וואס דערמעגלעכט ניט טענהן, אז אייער יידיש איז ״פערפעקט״. 
 דאס איז דער ריכטיקער ״ניגון״, די ״זינגנדיקע״ אינטאנאציע פון נאטירלעכע יידישע רייד, באזונדערס אין אייניקע לאקאלע וואריאציעס פונעם יידישן לשון. דער דאזיקער טעמע איז געווידמעט א נייע זום־לעקציע, וועלכע וועט פארקומען דעם 22טן פעברואר אין די ראמען פונעם פראיעקט ״אן אפגע׳זומ׳דערט ווינקעלע״, וואס איז איינגעפירט געווארן דורך דער ישראלדיקער נאציאנאלער אינסטאנץ פאר יידישער קולטור.&nbsp; אינעם פעריאד פון דער פאנדעמיע פונעם קאראנא־ווירוס און פארבונדענע מיט איר באגרענעצונגען אויף עפנטלעכע אונטערנעמונגען. 
 ס׳איז ניט צופעליק, אז ס׳וועט די לעקציע פארלייענען דווקא א קאמפאזיטאר, וואס איז דערצו נאך א יידישער שריפטשטעלער. דאס איז דניאל גלאי, וועלכער שטייט במשך פון די לעצטע יארן בראש פונעם תל־אביבער לייוויק־הויז. ער האט אנגערופן זיין לעקציע ״יידיש זינגט זיך״. זי וועט גיין איינצייטיק אויף צוויי שפראכן: אויף יידיש און אויך אויף העברעיש, כדי דערמעגלעכן אנטיילצונעמען אין איר יענע, וואס באהערשן דערווייל יידיש נאך שוואכלעך, נאר זיי שטרעבן קומען אמאל צו ״פערפעקטקייט״. 
 
 וו. אראנאוו 
 