<body dir=״rtl״ style=׳font־family:״Times New Roman״,Ariel,FreeSerif;׳>
<h1>די צוואה פון שלום־עליכם: </h1>
<h2>שלום עליכם</h2>
<h3>פון <a href=״https://www.cs.uky.edu/~raphael/yiddish/sholemAleykhem/contents.html״>
www.cs.uky.edu/~raphael/yiddish/sholemAleykhem/contents.html</a></h3>
<p>
איך בעט עפענען און פארעפנטלעכן אינעם טאג פון מיין טויט.
</p><p></p><p>
  ש ל ו ם ־ ע ל י כ ם
</p><p></p><p>
י″א תשרי התרע″ו. 19 סעפט. 1915, ניו־יארק.
</p><p></p><p>
היינטיקן טאג, מחרת יום־הכפורים, עס האט זיך נארוואס אנגעהויבן
א ניי יאר, און א גרויס אומגליק האט געטראפן מיין פאמיליע ― געשטארבן מיין עלטערער זון מישא (מיכאיל) ראבינאוויטש און אוועקגעטראגן מיט זיך אין קבר א שטיק פון מיין לעבן, איז געבליבן בא מיר, איך
זאל איבערשרייבן אף דאס ניי מיין צוואה, וועלכע איך האב געהאט געשריבן אינעם יאר 1908, בא מיין קראנק זיין, אין נערווי (איטאליע). ―
</p><p></p><p>
זייענדיק געזונט און אין פולן פארשטאנד שרייב איך מיין צוואה,
וואס באשטייט אין צען פונקטן:
</p><p></p><p>
א) ווו איך זאל ניט שטארבן, זאל מען מיך באהאלטן ניט צווישן
אריסטאקראטן, מיוחסים, אדער גבירים, נאר גראד צווישן פראסטע יידן
ארבעטער, מיטן אמתן פאלק, אזוי אז די מצבה, וואס מע וועט דערנאך
אוועקשטעלן אף מיין קבר, זאל באשיינען די איינפאכע קברים ארום מיר,
און די איינפאכע קברים זאלן באפוצן מיין מצבה, אזוי ווי דאס פראסטע ערלעכע פאלק האט פאר מיין לעבן באשיינט זייער פאלקסשרייבער. ―
</p><p></p><p>
ב) קיין שום טיטלען מיט לויבענישן מיט מורי־מורינוס זאל אף
מיין מצבה ניט זיין, אויסער דער נאמען „שלום־עליכם״ פון איין זייט
און אויסער דעם יידישן אויפשריפט, וואס בייגעלייגט, פון דער אנדערער
זייט.
</p><p></p><p>
ג) קיין שום דעבאטן און דיסקוסיאנען פון מיינע קאלעגן וועגן
פאראייביקן מיין נאמען, וועגן אויפשטעלן מיר א מאנומענט אין ניו־יארק
אד″ג, זאל ניט זיין: איכל נישט קאנען איינליגן רויק אין קבר, אז
מיינע חברים וועלן זיך נאריש מאכן. דער בעסטער מאנומענט וועט זיין
פאר מיר, אז מע וועט לייענען מיינע ווערק און אז עס וועלן זיך געפינען
אין די פארמעגלעכע קלאסן פון אונדזער פאלק מעצענאטן, וואס וועלן זיך
נעמען ארויסגעבן און פארשפרייטן מיינע ווערק, הן אין יידיש, הן אין
</p>
</body>