<body dir=״rtl״ style=׳font־family:״Times New Roman״,Ariel,FreeSerif;׳>
<h1>לכבוד יום־טוב: לאהניו</h1>
<h2>שלום עליכם</h2>
<h3>פון <a href=״https://www.cs.uky.edu/~raphael/yiddish/sholemAleykhem/contents.html״>
www.cs.uky.edu/~raphael/yiddish/sholemAleykhem/contents.html</a></h3>
<p>
</p><p></p><p>
 א  ב י ל ד
</p><p></p><p>
 א.
</p><p></p><p>
פון יאר צו יאר, פינקטלעך, ווי א זייגער, איז בא די בערנשטיינס
א מנהג, אז צו „שפוך חמתך״ עפנט מען אלע טירן ― מע לאזט־אריין
א גאסט אין שטוב אריין, א ליבן טייערן גאסט, אליהו הנביא.
</p><p></p><p>
זיי גלייבן, אז דער גוטער געטרייער אליהו הנביא קומט־אריין זיי
בענטשן. שטילערהייט טרינקט ער אפ א טראפן פונעם כוס, וואס שטייט
אנגעגרייט פון זיינעטוועגן, און ווערט שטילערהייט פארשווונדן.
</p><p></p><p>
פאר אזא אן אנגעלייגטן גאסט שטייט־אויף די גאנצע שטוב און
רופט־אויס: „ברוך־הבא!״
</p><p></p><p>
און נאכן „ברוך־הבא״ זאגט מען הויך, אף א קול און מיט א ניגון:
</p><p></p><p>
― ש פ ו ך  ח מ ת ך ― גיס אויס דיין צארן אף די נישט־קולטו־רעלע פעלקער, וואס ווילן דיך ניט קענען!...
</p><p></p><p>
א מאדנע פרומע שטוב בא די בערנשטיינס! א פאטריארכאלע, א
כשרע, מיט מנהגים פאטריארכאלע.
</p><p></p><p>
ערב־פסח כשרט מען די פיסלעך פון די בענקלעך, די קייטלעך פון
די טירן, די זאסלינקעס פונעם קוימען, די קראקוועס פונעם בוידעם.
</p><p></p><p>
מע כשרט די קינדער, מע כשרט די דינסט, מע כשרט די בהמה.
</p><p></p><p>
אויב בא דער גאנצער וועלט איז כשר, איז בא זיי כשר שבכשר.
אויב בא אלע יידן איז פסח, איז בא זיי פסח שבפסח.
</p><p></p><p>
און אז בערנשטיין זעצט זיך אוועק צום סדר מיטן ווייסן קיטל, מיט
דער ווייסער זיידענער יארמעלקע, מיט די ווייסע שיך און זאקן, אף
דעם הסב־בעט, אף דעם ווייסן ווייכן הסב־בעט, ― ג ע וו ע ל ט י ק ט
ער.
</p><p></p><p>
דער סולטאן פון מאראקע מיטן שאך פון פערסיע, און אפילו דער
מלך פון קארעע, וואס טראגט א מגן־דוד אפן קאפ, מעגן, כלעבן, קומען
אהער זיך לערנען  ג ע וו ע ל ט י ק ן.
</p><p></p><p>
אז ווויל איז דעם מלך מיט דער מלכה, וואס ארום טיש בא זיי זיצן,
ווי די איילבערט־פלאנצונגען, זייערע קינדער.
</p><p></p><p>
רעד איך פון דער מלכה בערנשטיין, דערמאן איך מיך אן דער
„אשת־חיל״ פון שלמה המלך. רעד איך פון אירע קינדער, קומען מיר
אקעגן די ווערטער: „ה נ ה כ י כ ן י ב ו ר ך  ג ב ר ׳׳.― אט
אזוי איז דאס, אז גאט וויל איינעם בענטשן!
</p><p></p><p>
 ב.
</p><p></p><p>
איין יאר, סך־הכל איין יאר, איז איבערגעלאפן ― און וואס פאר אן
איבערקערעניש!
</p><p></p><p>
די אייגענע שטוב, די אייגענע כשרע שטוב. די אייגענע מענטשן, די
אייגענע פרומע כשרע יידן, נאר נישט דער גייסט, נישט דער פסח, נישט
דאס עפענען פון די טירן, נישט דער „ברוך־הבא״, נישט דער „שפוך־חמתך״, וואס פאראיארן.
</p><p></p><p>
ווי איז אהינגעקומען די פריילעכקייט, די ליכטיקייט, מיט דער
היימלעכקייט, מיט דער ברייטקייט?
</p><p></p><p>
א זארג, א גרויסע טיפע זארג, ליגט אויסגעגאסן אף אלע פנימער.
א פארבארגענער אומעט האט זיך אהער אריינגעגנבעט. א שטילער־שטי־לער טרויער.
</p><p></p><p>
שוין באלד א יאר, זינט עס האט זיך אויסגעגאסן אף זיי און אף
דער גאנצער שטאט א וואלקענבראך, א שטורעמווינט מיט א האגל, און
נאך קלינגט זיי אין די אויערן דער דונער מיטן ציטערן פון די פענצטער,
מיטן געשריי, מיטן געפילדער.
</p><p></p><p>
איין יאר, סך־הכל איין יאר, איז איבערגעלאפן ― און וואס פאר אן
איבערקערעניש!
א זארג, א גרויסע טיפע זארג, ליגט אויסגעצויגן אף אלע פנימער.
א פארבארגענער אומעט האט זיך אהער אריינגעגנבעט. א שטילער־שטי־לער טרויער.
</p><p></p><p>
דער אייגענער מלך מיטן ווייסן קיטל, מיט דער ווייסער זיידענער
יארמעלקע, אף דעם אייגענעם ווייסן ווייכן הסב־בעט. די אייגענע שיינע
מלכה, די אשת־חיל. די אייגענע קינדער, ווי די איילבערט־פלאנצונגען,
ארום טיש. נאר נישט דער סדר, וואס פאראיארן, נישט די פריילעכקייט,
די ליכטיקייט, מיט דער היימלעכקייט, מיט דער ברייטקייט, וואס פאראיארן.
</p><p></p><p>
די אייגענע הגדה, נאר נישט דער ניגון. א פארבארגענער אומעט
האט זיך אריינגעגנבעט אין דעם ניגון, א שטילער־שטילער טרויער.
</p><p></p><p>
און דער מלך און די מלכה און די קינדער, די בני־מלכים, זינגען
שטיל דעם שטילן טרויעריקן ניגון, גלייך ווי א קראנקער, א חולה מסוכן,
וואלט דא געלעגן ערגעץ אין דער נאענט, גלייך ווי מע וואלט באוויינט
א טויטן.
</p><p></p><p>
און שטילערהייט, בגנבה, באהאלטן איינס פון דאס אנדערע, טרייסלען זיי אפ א שטילע טרער ― נאך לאהניון.
</p><p></p><p>
 ג.
</p><p></p><p>
 לאהניו ― אזוי האט געהייסן דאס קלענסטע קינד, דאס קלענסטע
און דאס ליבסטע.
</p><p></p><p>
דאס איז געווען זייער־זייער א געראטן קינד, א מיידעלע פון א יאר
זעקס, א מיידעלע מיט געקרייזלטע פלאקסענע הערלעך און מיט הימל־בלויע אויגלעך, און גערעדט האט דאס, ווי אן אלטער. אלצדינג גערעדט
און אלצדינג פארשטאנען, אלצדינג געפילט און אלצדינג געוווסט.
</p><p></p><p>
שוין צופיל געוווסט, צופיל געפילט, צופיל פארשטאנען! וואס וועט
זיין פון דעם קינד, אז עס וועט אויסוואקסן?
</p><p></p><p>
דער דאקטאר האט געזאגט: „דאס קינד איז נערוועז; דאס קינד
דארף מען היטן״. וואס איז דער חידוש, וואס אלע האבן איבער דעם אזוי
געציטערט, געטרייסלט זיך? לאהניו! לאהניו!
</p><p></p><p>
 פאראיארן, אז ס׳האט זיך אויפגעהויבן דער שטורעמווינט און אלע
האבן אנגעהויבן ארומלויפן איבער דער שטוב, ווי די פארסמטע מייז,
נישט געוווסט, ווו מע איז אין דער וועלט, האט לאהניו פארשטאנען און
איז ארויפגעשפרונגען צו דער מוטער אף די הענט, ארומגעכאפט זי באם
האלדז און געציטערט און געטרייסלט זיך, און די ציינדלעך האבן זיך
בא איר געשלאגן, און די אויגלעך זיינען איר געווארן משונה גרויס,
און זי האט געזאגט:
</p><p></p><p>
― מאמעניו, איך וועל דיך נישט לאזן!...
</p><p></p><p>
פאר שרעק, נאר פאר שרעק אליין, איז דאס קינד געשטארבן!...
..................................................................................................
</p><p></p><p>
 ד.
</p><p></p><p>
אך, ווי שיין איז געווען לאהניו, ליגנדיק אין בעטל, ווי חנעוודיק!
די געקרייזלטע פלאקסענע הערלעך צעלאזט, די שיינע הימל־בלויע אויגלעך
האלב־אפן, די ווייסע טויטע ליפן צוגעשלאסן אף שטענדיק, אף אייביק.
</p><p></p><p>
ניין, לאהניו וועט שוין מער נישט רעדן. קיינמאל ניט, קיינמאל ניט!
</p><p></p><p>
און דאך מאלט זיך אויס דער מוטער, אז דאס קינד קוקט אף איר,
רעדט צו איר, פרעגט בא איר:
</p><p></p><p>
― מאמעניו! פאר וואס?...
</p><p></p><p>
קיינער גלייבט איר נישט, דער וויסטער מאמע. זיי מיינען, אז זי
רעדט פון וועג, אז זי איז, חלילה, ניט בא די געדאנקען. כא־כא־כא!
כא־כא־כא!...
</p><p></p><p>
נאר וואס טראגט א מענטש נישט איבער? לאהניון האט מען באהאלטן, אין דער ערד באהאלטן, און די וויסטע מאמע איז געזונט געווארן. און אט זיצן זיי אלע איצט באם סדר, אלע, נאר אן לאהניון.
סאמע דאס קלענסטע, סאמע דאס ליבסטע פעלט! נישטא לאהניו!
</p><p></p><p>
און דער מלך און די מלכה און די קינדער, די בני־מלכים, זינגען
שטיל דעם שטילן טרויעריקן ניגון פון דער הגדה, דערמאנען זיך אן
לאהניון, ווי זי איז פאראיארן דא געזעסן, און שטיל, בגנבה, באהאלטן
איינס פון דאס אנדערע, פארלירן זיי א טרער.
</p><p></p><p>
און אז עס קומט צו „שפוך־חמתך״, עפנט מען די טירן ברייט, ווי
אלע מאל, אריינצולאזן דעם גאסט, אליהו הנביא, און מע שטייט־אויף,
בכדי אים מקבל פנים זיין, אים אפגעבן דעם „ברוך־הבא״.
</p><p></p><p>
נאר, אוי־וויי, ס׳איז נישט דער „ברוך־הבא״, וואס פאראיארן! ס׳איז
נישט דאס אויפנעמען דעם אנגעלייגטן גאסט, אליהו הנביא, ס׳איז נישט
דער „שפוך־חמתך״, וואס אלע יאר!
</p><p></p><p>
טאקע די אייגענע תפילה, די אייגענע ווערטער, נאר דער נוסח, דער
ניגון, דער טאן איז אן אנדערער! עס לאזט זיך הערן אינעם נוסח א
נייער טרויער, אין די ווערטער ― א מין באקלאגן זיך פאר דעם רבונו־של־עולם.
</p><p></p><p>
און ווי טרערן הערן זיך אינעם מלכס קול. און אויך די מלכה ווישט
די אויגן. און די קינדער, די בני־מלכים, קוקן אף די אפענע טירן, גלייבן
נישט אינעם גאסט, גלייבן נישט, אז אליהו קומט אהער צו פליען
פארזוכן א טראפן פונעם כוס, וואס שטייט אנגעגרייט פון זיינעטוועגן. זיי
טראכטן:
</p><p></p><p>
„ווי קאן דאס אזא גוטער געטרייער מלאך, ווי אליהו הנביא, דערלאזן אזעלכעס, אזא אומרעכט? ווי קאן דאס אזא גוטער געטרייער מלאך,
ווי אליהו הנביא, דערלאזן, מע זאל צונעמען בא זיי, אויסכאפן לאהניון?
סטייטש, לאהניון!״...
</p><p></p><p>
איין יאר, סך־הכל איין יאר, איז איבערגעלאפן ― און וואס פאר אן
איבערקערעניש!
</p><p></p><p>
 געשריבן אין יאר 1904
</p><p></p><p>
 א מעשה פון חדר
</p><p></p><p>
 א.
</p><p>
אונדזער רבי, „ניסל דער קליינער״ (אזוי האט מען אים גערופן,
ווייל ער איז געווען א קליינער), האט זיך געלאזט פירן בא דער נאז פון
זיינע באהעלפערס. וואס די באהעלפערס האבן געוואלט, האבן זיי געפועלט. געקומען דער ערשטער באהעלפער און האט געזאגט: מע דארף
היינט לאזן די קינדער באצייטנס פריי. ― האט ער געהייסן לאזן
די קינדער פריי. געקומען דער אנדערער באהעלפער און געזאגט: די קינדער וועלן איבערקערן די וועלט, מע דארף זיי האלטן אין
חדר ― האט ער געהייסן, מע זאל זיי האלטן אין חדר. ער זאל אליין
עפעס צוקלערן ― דאס נישט. דעריבער האבן געוועלטיקט אף אונדז די
באהעלפערס, נישט דער רבי. אין אנדערע חדרים, למשל, ווייסן באהעלפערס, איינוואשן די קינדער, זאגן מיט זיי ברכה, טראגן זיי אף די
פלייצעס איבער דער בלאטע, ברענגען זיי אין חדר אריין א טעפעלע אנבייסן. בא אונדז האבן די באהעלפערס געפוילט זיך איינוואשן אונדז,
זאגן מיט אונדז ברכה, טראגן אונדז אף די פלייצעס. דערפאר האבן זיי
אבער ליב געהאט ברענגען אונדז אין חדר אריין די אנבייסנס און... טאקע
אליין אויפעסן. אויסזאגן דאס דעם רבין האבן מיר נישט געטארט: די
באהעלפערס האבן אונדז געהאלטן רעכט אין דער מורא, אונדז אנגעזאגט, אז טאמער וועט עמעצער זיך דערוועגן זאגן א ווארט, א פיפס טאן
פאר דעם רבין, וועט מען אים קאטעווען, שינדן די הויט! איינער, א וויי־סער־חברהניק, האט זיך יא געפרוווט אמאל ארויסשפרינגען מיט א ווארט,
</p>
</body>