<body dir=״rtl״ style=׳font־family:״Times New Roman״,Ariel,FreeSerif;׳>
<h1>מנחם־מענדל [2]: מנחם־מענדל צו זיין ווייב שיינע־שיינדל 29</h1>
<h2>שלום עליכם</h2>
<h3>פון <a href=״https://www.cs.uky.edu/~raphael/yiddish/sholemAleykhem/contents.html״>
www.cs.uky.edu/~raphael/yiddish/sholemAleykhem/contents.html</a></h3>
<p>
מנחסימענדל פון יעהופעץצ צו זיין ווייב שיינעישיינדל
אין כפתרילעווקע
</p><p>
29
</p><p>
לזוגתי היקרה החכמה הצנועה מרת שיינע־שיינדל שתחי!
</p><p>
ראשית בין איך דיר מודיע, אז איך בין ב״ה בקו החיים והשלום. השם״
יתברך זאל העלפן, מען זאל תמיד הארכן איינס פון דאס אנדערע נאר גוטס מיט
בשורות טובות ישועות ונחמות בתוך כלליישראל ― אמן
</p><p>
והשנית זיי ויסן, זוגתי היקרה, אז איך בין שוין א וואסילקאווער. וועסטו
דאך פרעגן, וואס איז מיר געפעלן וואסילקאו? דארף איך דיר זאגן, אז שטארק
בענקען האב איך נאך דעם ניט געבענקט, נאר אז מען האט קיין אנדער ברירה
ניט, איז ווי דיין מאמע זאגט: אז מען קען ניט אריבער מח מען ארונטער.. הער
אן אנטיק, וואס מיט א מענטשן קאן זיך טרעפן! דאכט זיך גאנץ גענוג געווען
די פחדים, וואס איך בין אוייסגעשטאנען אין יעהופעץ די ערשטע נאכט בי מיין
גוטן פריינד דעם בעל־לשון־קודש נאך דער אבלאווע, וואס איז געווען אויף 
פאראל, האב איך געמיינט, אז ווי באלד איך בין שוין אויף דער סלאבאדקע, און
סלאבאדקע איז דאך טשערניגאווער גובערניע, איז אן עק, בין איך פטור פון
פראוואזשיטעלסטווע און פון אבלאוועס און פון שלעק און פון צרות און וועל מיר
קאנען ארומדרייען זיך א גאנצן טאג אין יעהופעץ און בייי נאכט בין איך מיר
א סלאבאדקער ― און רופט מיך קנאקניסל. וואס טוט גאט? זאגט ער ניין! מען
טאר ניט זיין קיין חכם! אז ס׳איז באשערט געווען דעם נביא יונהן צרות, האט
עס אים געטראפן אין מיטן ים אויפן שיף. אזוי איז געווען מיט מיר אויך. שטעל
דיר פאר, אז איך האב אפילו קיין איין נאכט ניט איבערגענעכטיקט אויף דער
סלאבאדקע, ניט קיין צייט געהאט אפילן ארומקוקן זיך וווו איך בין אין דער וועלט
― אהא, ס׳איז שוין א פאגראם! דאס הייסט ניט קיין פאגראם, צו א פאגראם
האט מען ניט דערלאזט, נאר ס׳איז געווען כמו ווי א פאגראם. דהיינו, עס האבן
זיך אנגעשיכורט עטלעכע חברה־לייט, און דווקא סטודענטלעך, זאגט מען און
דווקא אין יעהופעץ, און מען איז געקומען צו אונדז אויף דער סלאבאדקע און
מען האט גענומען סטראשן די סלאבאדקער יידן ― אזוי און אזוי! איער
בייליס! מיר וועלן אייך באווייז! און מען האט זיך שוין געגעבן א לאז צו די
</p><p>
283
</p><p></p><p>
יידישע קלייטלעך, מיט די יידישע הייזלעך, שיער־שיער א פאגראם ככל משפטו
וחוקתו, האט דער אייבערשטער געטאן א נס, ס׳איז אנגעקומען פאליציע טאקע
פון יעהופעץ, צעטריבן דעם עולם, א צויי־דריי חברה לייט גענומען אין חדר
אריין, און ס׳איז געווארן שטיל״. נאר א פחד איז געבליבן אזא גרויסער, אז מען
האט שוין מורא געהאט אפילו זיך אוייסטאן און טראכטן מכח שלאפן, האב אין
מיך מישב געווען אזוי: בייליס איז טאקע בייליס, נאר צו וואס טוג דיר די
פחדים מיט די שרעק, מנחם־מענדל 1 בייליסן פון יעהופעץ וועט דען גרינגער
זיין דערמיט, וואס מנחם־מענדל פון כתרילעווקע וועט כאפן מיט א שטיין אין
קאפ אויף דער סלאבאדקע? און איך האב קוים דערלעבט טאג און בין אוועק
קיין יעהופעץ, ניט געזען זיך מיט קיינעם, און גלייך אויפן וואקזאל, גענומען א
בילעט קיין וואסילקאוו. וואסילקאווו איז אויך ניט ווייט פון יעהופעץ, כמעט אזוי
וי סלאבאדקע, אפשר ווייטער אויף א שעה פארעכץ, א באן גייט, ממה־נפשך,
ווועט מען דארפן, וועט מען פארן נאך א שעה, וואס קאן דא זיין? דערווייל האב איך
דעם אינדערפרייקן פאיעזד אנגעווווירן, ווייל איך האב מיך אפגעשטעלט א
וויילע אויפן קרעשטשאטיק ― דריי איך מיך ארום איצט דא אויפן וואקזאל אין
יעהופעץ הייסט עס, און צו ווארעמעס־צייט רעכן איך זיין אי״ה אין וואסילקאוו
און דארט זיך באזעצן ביז בייליסעס דיעלא וועט זיך קאנטשען, און אז ס׳וועט
זיך קאנטשען די דיעלא, וועל איך מיך אפבעטן ביי דער רעדאקציע אויף א וואך
צייט און וועל זיך דורכפארן אהיים שוין צו דיר, זוגתי היקרה, און צו די קינ״
רערלעך זאלן געזונט זיין, זיך זען געזונטערהייט און דערציילן אלצדינג אין
נחת און אין פריידן. דערווייל בין איך נאך גאר צעטומלט, ניט געטאן גארניט,
ניט געזען זיך נאך אפילו מיט מיינע לייט פון דער רעדאקציע. ווו האב איך זיי
געקאנט זען, אז זיי זענען אלע ערגעץ דארט, ווו מען מישפט בייליסן און איך
האב צו טאן מיט מיינע פראוועס, איך זוך א מקום־מנוחה און קאן ניט געפינען!
אט אז גאט וועט העלפן, איך וועל ווערן א וואסילקאווער, איך וועל מיך באזעצן
אין וואסילקאוו הייסט עס, וועל איך מיך דעמאלט נעמען צו דער ארבעט. דערווייל
זיץ איך וי אויף א פרעמדער פור און דער קאפ טראגט, קאמבינאציעס מיט קאמ״
בינאציעס מיט קאמבינאציעס! און די עיקר־קאמבינאציע איז דאס, וואס איך
האב טאקע פון זיינעט וועגן, פון בייליסעס וועגן הייסט עס, א פלאן אויף אם־ירצהשם נאכדעם, נאכן פראצעס. איך וויל, פארשטייסטו מיך, ערשטנס, אז בייליס
אלייין נעבעך זאל זיך א ביסל צעפירן די הענט, באקומען כאטש א שטיקל 
באלוינונג פאר די כמעט דריט האלבן יאר, וואס ער איז אפגעקומען אין געפענגעניש,
</p><p>
284
</p><p></p><p>
און פאר די געבראטענע ליידן, וואס ער שטייט אויס נאך איצט זיצנדיק אויפן
בענקל. און צווייטנס, לאז די וועלט זען אט דעם דאזיקן ,מערדער״, וואס שטעלט
צו בלוט פאר אלע יידן פון דער גאנצער ווועלט אויף פסח... הקיצור, מיין פלאן
איז, אז תיכף־ומיד, וי נאר דער פראצעס ווועט זיך קאנטשען, זאל ער ניט מאכן
קיין לאנגע שהיות, בייליס הייסט עס, פארברענגען נאר א צוויי־דריי טעג אין
דער היים בי זיין ווייב און קינדער, א ביסל איבערכאפן דעם אטעם, און טאקע
תוך״כדי־דיבור אויפהייבן זיך און אוועקפארן איבער דער גרויסער וועלט און
קודם״כל קיין אמעריקע ― דארט וועט ער מאכן גאלד! אין אמעריקע זענען דא
ברוך־השם שוין צוויי מיליאן יידן זאגט מען, און איך קען אמעריקאנער יידף.
אן אמעריקאנער ייד וועט ניט זשאלעווען קיין קוואדער )א קוואדער איז וי ביי
אונדז א האלב קערבל( גיין אנקוקן בייליסן. מער ניט נאר אנקוקן. וועלן מיר
זאגן, אז פון די צוויי מיליאן יידן וועלן אים גיין אנקוקן נאר די העלפט, האסטו
אויך אזוי גרויס וי א מיליאן קוואדערס, ― האסטו גיט א קיימא לן פון א האלבן
מיליאן רובל אויף אונדזער געלט? נאר איך בין דיר מוחל, איך ווארף דיר אראפ
פון דער העלפט נאך א העלפט און גיב דיר צו, אז עס דארף פאלן הוצאות, די
נסיעה קיין אמעריקע, דאס אפדינגען א זאל, מוזיקע, בופעט, שאריירקות ―
אלצדינג קאסט געלט ― איך האב די אלע ראסכאדן אין זינען געהאט פריער
און אלצדינג אראפגערעכנט, איז אחר נכיון כל ההוצאות בין איך דיר ערוב פאר
ריש אלפים! נישט מער, איין זאך ― מען דארף האבן דאס ביסל מזומנס, די
יערשטע הוצאות. נאר בלאטע! אין דעם וועט ניט זיין קיין מניעה. עס וועלן זיך
געפינען אזעלכע בעלנים, וואס וועלן אויסלייגן. אויף אזא זאך ווועלן זיך געפינען
צען פאר איינעם. הלוואי העלפט שוין גאט מיר זאלן אים דערלעבן זען בשלום
א באפרייטן! דאס איז איצטער דער איינציקער געדאנק ביי אונדז אלעמען. מען
הערט היינט מער ניט, נאר דאס. מען רעדט היינט פון קיין זאך ניט, אחוץ בייליס,
איך בין דורכגעלאפן פארביי דער בערזע אויפן קרעשטשאטיק, אריינגעכאפט
זיך צו סעמאדענין, דארט ווו איך האב א מאל פארבראכט מיינע יארן און טעג
ניט היינט געדאכט. אויסגעטרונקען א גלעזל קאווע און האב מיך צוגעקוקט און
ניט דערקענט דאס פלאץ! וואס מיר בערזע? ווער מיר סעמאדעני? א חורבן!
עס דרייען זיך ארום עטלעכע באקאנטע פנימער, מעקלערס, פארכמורעטע, 
פאר| חושכטע, מען זעט ניט זיי זאלן זיך צונויפקלויבן, ווי א מאל אין די גוטע יארן,
ביי איין טישל און שמועסן. מען הערט ניט זי זאלן לאכן. עס לאכט זיך זי א פנים
ניט. מען כאפט נאר איטלעכער א בלאט צייטונג, מען פארקלייבט זיך אין א
</p><p>
285
</p><p></p><p>
ווינקעלע, מען שטעקט אריין די נאז אין בלאט און מען לייענט וועגן בייליסן
און וועגן פראצעס. וואס דארפסטו מער? איך האב געכאפט א גאראדאוואי, פון /
די וואס שטייען אויפן קרעשטשאטיק און גיבן אכטונג יידן זאלן זיך ניט צו
שטארק ארומדרייען זיך ביי די בענק און ביי די קאנטארן, האט דער דאזיקער
גאראדאוואי אויך געלייענט א צייטונג. בין איך א בעלן געווען אונטערגנבעז זיך
א קוק טאן, וואס לייענט א גאראדאוואי? אויך פון אונדזער פראצעס? פון אונדזער
בייליסן? און כך׳הווה: איך האב געגעבן א שטעק אריין די נאז און האב דערזען
מיט גרויסע אותיות אפגעדרוקט: דיעלא בייליס! די דאזיקע מעשה איז מיר
אבער שיער אויסגעפאלן באקאם. דער גאראדאוואי האט געגעבן אויף מיר א קוק
מיט די עיניים ― איז מיר פרחה־נשמתי געווארן! וואס טו איך א שטייגער, אז
ער טוט מיך א נעם ― פאטשפארט? בין איך אבער קליגער פון אים. גיי איך
און טו מיך א כאפ אריין אין דער וואלזשעסקי־קאמסקי באנק אריין, צעבייט
ביי דער קאסע א צענערקערבלשטיק אויף קליין געלט, זיץ א וויילע, אין באנק
האט יעדער פראווע צו זיצן וויפל ער וויל, דערנאך האב איך מיך ארויסגעכאפט
פון באנק פייל אויסן בויגן, גענומען אן איזוואזטשיק און ―;פאשאל נא 
וואקזאל!* ― וועמען הער איך? אויפן וואקזאל בין איך דאך א פאסאזשיר גלייך
מיט אלע פאסאזשירן, קאן מיר ארומדרייען, קאן מיר טרינקען טיי, קאן מיר
אוועקזעצן שרייבן א בריוו, אז איך וויל ― קיינער קאן מיר ניט פארווערן! איצט
שרייב איך דיר דעם בריוו און אט באלד אקארשט ווי מען זעט ניט זעץ איך
מיך אויף אין פאיעזד און פאר קיין וואסילקאוו. און מחמת איך האב קיין צייט
ניט ― מען קלינגט שוין פערווי זוואנאק ― מאך איך דאס בקיצור. אי״ה אינעם
אנדערן בריוו, שוין פון וואסילקאוו גופא, וועל איך דיר ארויסשרייבן אלצדינג
באריכות. לע״ע זאל גאט געבן מיט מזל־ברכה, מיט גליק און מיט הצלחה. זיי
געזונט און קוש די קינדער שיחיו און גריס דער שוויגער שתחי, און דער גאנצער
משפחה זאלסטו לאזן גריסן איטלעכן באזונדער גאר פריינדלעך.
ממני בעלך מנחם ימ ענדל
</p><p>
עיקר־שכחתי: צו מיין איצטיקן פלאן וועגן בייליסן באמבלט זיך
מיר אין קאט נאך א פלאן. היות וווי בייליס אין א פראסטער מענטש א אן
עלנטער, ניט געווען נאך קיין מאל אין אמעריקע, זאל איך אפשר מיטפארן מיט
אים, דו פארשטייסט? ער וועט זיך באווייזן פארן עולם, דערציילן די נסים״
ונפלאות, וואס ער איז אויסגעשטאנען, און איך וועל זיין דער... דער... דארט
</p><p>
286
</p><p></p><p>
ווערט עס אנגערופן ,מעניזשער* אויף זייער אמעריקאנער לשון. איי טאמער וועט
די רעדאקציע מיך ניט וועלן אפלאזן? פאר וואס זאל זי ניט וועלן? וואס ווועט
איר ארן, אז איך וועל שרייבן פון דארטן אלצדינג מכל דבר שורש, וי אזוי מען
האט אים אויפגענומען, בייליסן הייסט עס, און וואס ער האט גערעדט, און וואס
זיי האבן גערעדט און וואס איך האב גערעדט..
</p><p>
הנ״ל
</p><p>
287
</p><p></p>
</body>