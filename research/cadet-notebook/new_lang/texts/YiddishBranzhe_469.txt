

אויטאגראף — דניאל גלאי 



 by borisbud 
February 15, 2018May 31, 2021 Filed under:
ווידעא 


דניאל גלאי איז געבוירן אין בוענאס־איירעס, אין 1945, און דערצויגן געווארן אין א יידיש־רעדנדיקער משפחה. דער פאטער, זישע גאלדוואסער ז״ל, אן אנגעזעענער אקטיאר אינעם „איפט‟ (יידישער פאלקס־טעאטער). די מוטער לאה ז״ל, טאכטער פון הרב רפאל קיטאיגאראדצקי. פון קינדווייז אן האט דניאל געשריבן אויף יידיש, שפאניש און שפעטער אויך העברעיש. זינט 2001 דינט ער ווי א פארזיצער פונעם פאראיין פון יידישע שרייבערס און זשורנאליסטן אין ישראל. גלאי האט פארעפנטלעכט דאס לידערבוך „אויער־סילועטן‟ (יידיש) און די דראמע „מוסקולן‟ (העברעיש). „מלך הכליזמרים‟ און „אין שפאס, אין ערנסט… און אין צווישן‟ (יידיש), געשריבן ליברעטאס צו זיינע אפערעס „חיים בן חיה‟, „איטשע הייסטיר‟ און „זאג מיר ניט ׳ניין׳‟ (יידיש) „גרינעצייט‟ (העברעיש). זיין פיעסע „די מקובליסימאס‟ (1987) איז געשפילט געווארן אויפן עכו־פעסטיוואל פאר מאדערנעם טעאטער; רעדאקציע־מיטגליד פון דער ליטערארישער צייטשריפט „נייע וועגן‟, וואס האט אין יאר 1997 באקומען דעם שרייבער־פרייז פון בית שלום־עליכם. גלאי האט זיך באטייליקט מיט זיינע לידער אין דער „יידישער קולטור־וואך‟, בערלין, 2007 און אינעם אינטערנאציאנאלן פאעזיע־פעסטיוואל, טשערנאוויץ 2012. אין יאר 2009 האט דער קאמפאזיטאר גלאי באקומען דעם פרעמיער־מיניסטערס פריז פאר קאמפאזיציע; ער איז אויך באלוינט געווארן מצד דער נאציאנאלער אינסטאנץ פאר יידיש אין ישראל מיטן פריז „פאר לעבנס־אויפטו אינעם געביט פון יידישער מוזיק‟.
דניאל גלאיאדעדי גענעראלןפאלןאיינער נאכן צווייטן,יעדער איינערמיט זיין פעדעראין האנט —ווי שטיל ווערט ארום און ארום\. ווי הויך זענען זיי!
כ׳האב געוווסט פון שטענדיק אן,אז ווען איינער פון זייהערט אויף צו זינגען מיטאמאל —זיין הארץ שטעלט זיך דאך אפ\. און דאס איז גראדעוואס ס׳קומט איצט פאר\. איך בין סיי דארטןאון כ׳פיל זיך סיי דא\. איך געהער צו אט דעם גארטןאון כ׳גיי פארביי מיט יענער שעה\. אומצאליקע ווערטערווערן פלוצעם פאריתומט,און א טייל אנדערעפארלירן זייער ארט:ווי קאלט ווערט מיר איצט,ווי ווארעם איז דא אמאל געווען\. וואסער טעם וועט האבן דער נצחון,אויב כ׳וועל מיין פריידניט קענען טיילןמיט זיי אלע,מיט די שטרענגסטעמאמע־לשון־גענעראלן,וואס וואקסן טאג און נאכט כסדראין דער לענג און אין דער ברייט,אין דער טיף און אין דער הייך.
„קומט צוריק אהער — בעט איך —נעמט מיך מיט מיט אייך!‟„כאפ זיך אן אין דיין פעדער — זאגן זיי —אויב קענסט ניט שטיין אויף דיינע פיס\. איבער נעכט וועסטו דאן פליען,קדיש נאך דירוועט זאגן דיין שיר‟…

Share this:TwitterFacebookPrintLike this:Like Loading...

Related
 


Tagged: video 
Post navigation


Previous Post
אויטאגראף — ישראל נעקראסאוו 

Next Post
קלאנגבוך (16) — אויף די געסעלעך פון ירושלים 



