
 א כינעזישער רעזשיסאר האט געזוכט אין בלאגאוועשטשענסק צווישן די ארטגעבירטיקע יידן די אקטיארן פאר זיין נייעם פילם. ״א בריוו פונעם ווייטן מיזרח״ — אזוי רופט זיך אן א טעלעוויזיע־פראיעקט, וואס וועט דערציילן וועגן דעם גורל פון יידן, וועלכע זיינען אטלאפן פון די נאציס אויפן ווייטן מיזרח און קיין כינע. די פילמירונגען וועלן זיך אנהייבן שוין אין אפריל 
 
 דער רעזשיסאר לין כאי האט שוין געשאפן פיר פראיעקטן. אינעם יסוד פון זיין נייעם פראיעקט ליגט דאס בוך פונעם כינעזישן אויטאר, דעם פרינציפאל פונעם פאליטישן אינסטיטוט טשזשאן סין קע, וועלכער האט באשריבן אין זיין גרעסערער דערציילונג די געשעענישן פון דער צווייטער וועלט־מלחמה, ווען יידן האבן געזוכט א רעטונג פון די נאציס דורך אנטלויפן קיין כינע. 
 דער הויפט־העלד פון דער האנדלונג איז א 01יאריק יינגל, וואס איז איבער די פארפאלגונגען געווארן א יתום און איז געבליבן פנים־אל-פנים מיט אלע שוועריקייטן. כדי צו געפינען א קינד אויף דער הויפט־ראלע איז דער רעזשיסאר געקומען צו פארן קיין בלאגאוועשטשענסק, נעמלעך — אין דער ארטיקער יידישער קהילה. לין כאי קלייבט אויך צו צווישן די מענטשן פון יידישן אפשטאם די אקטיארן אויף אנדערע ראלעס פאר זיין פילם. א פרווו טאן דאס גליק זיינען אין בלאגאוועשטשענסק געקומען ארום 03 מענטשן. 
 — פון מיינע באקאנטע האב איך זיך דערוווסט, אז ס׳פאדערט זיך פארן פילם א פרוי אין עלטער פון 53־04 יאר, מיט יידישע ווארצלען. דורכן איבערזעצער האב איך גערעדט מיט דער רעזשיסאר־גרופע. די כינעזישע קינעמאטאגראפיסטן האבן מיך געפרעגט וועגן מיין פראפעסיע, צי האב איך א פארשטעלונג וועגן שפילן אויף דער בינע, צי קען איך רעדן אויף יידיש אדער העברעיש. ווי איך האב פארשטאנען, טויג איך נישט פאר דער ראלע, — האט דערציילט די איינוווינערן פון בלאגאוועשטשענסק אנאסטאסיע. 
 פריער איז דער אפקלייב פון אקטיארן דורכגעגאנגען אין שאנכיי. אויף דער הויפט־ראלע האט מען נאך קיינעם ניט באשטעטיקט. מיט זיין קאמאנדע פלאנירט דער רעזשיסאר זוכן די אקטיארן אין דער יידישער אווטאנאמער געגנט, אין מאסקווע און ישראל. די פילמירונגען זיינען אויסגערעכנט אויף פיר חדשים און וועלן זיך אנהייבן אין אפריל, אבער מע ווייסט נאך ניט, ווו זיי וועלן פארקומען — אין שאנכיי, כארבין אדער אין דער פראווינץ כענאן. דעם פילם פון 04 סעריעס פלאנירט מען ווייזן אין כינע אויפן צענטראלן טעלעוויזיע־קאנאל סוף 7102 יאר — אנהייב 8102 יאר. 
 