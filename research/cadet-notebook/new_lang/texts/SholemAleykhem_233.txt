 
 פונעם יאריד: גערגעלע גנב 
 שלום עליכם 
 פון  
www\. cs.uky\. edu/~raphael/yiddish/sholemAleykhem/contents\. html  
 
גלייך ווי זי וואלט וועלן נאכאמאל, צום לעצטן מאל, געבן א קוק אף
 דעם ארט, וואס זי האט פארלאזט אף שטענדיק, אף אייביק... עס נעמט זיי
 ווידער אן אן אומעט און דאס געפיל פון רחמנות כאפט זיך אויף נאכאמאל
 בא זיי אף א וויילע און ווערט פארלאשן ― עס ווילט זיך איבערציילן דאס
 ביסל מינץ...
    
פונעם גאנצן טארעראם מיטן גאנצן הארמידער האט זיך סוף־כל־סוף
אויסגעלאזט א שטילשווייגעניש. די בוידן זיינען אוועק, איבערגעלאזט
 נאך זיך א געדיכטן שטויב, א ריח פון סמאלע און א מאדנע פוסטקייט.
דער עולם האט גענומען ביסלעכווייז, איינציקווייז, ווי פארשעמט, זיך צעגיין, דער אהער, דער אהין, עפעס גלייך ווי די אפגעשמיסענע. דער פעטער
ניסל ― יענער איז גאר אנטרונען געווארן. געבליבן שפעטער פון אלע איז
שמואל־אלי דער חזן. ער איז נאך לאנג־לאנג געשטאנען און נאכגעקוקט
די אפגעפארענע, פארשטעלט מיט דער האנט די אויגן פון דער זון, וואס
האט באמת גארניט אזוי שטארק געבראטן און גארניט אזוי שטארק געשיינט. דערנאך האט ער מיט א ביטער שמייכעלע א זאג געגעבן צו זיך
אליין: ,, ד ע ר  ע ו ל ם  צ ע ק ר י כ ט  ז י ך ,  א ז ו י  וו י
וו ע ר ע ם ״...
    
און ער האט אויסגעשפיגן.
    
21
  
גערגעלע־גנב
  
משה דער שוחט ― א צדיק ― גערגעלע ― א בחור מיט א צעשפאלטענער ליפ.
    
― די קונסט פון גנבענען עפל. ― געפאקט בא דער פושקע טאבאק. ― דעם
    
 רבינס טויט.
    
דאס דארף מען פארשטיין, אז איבערגעלאזט האט מען קליינווארג
אין שטעטל עפעס ניט גלאט אזוי אף הפקר. דער פאטער האט פאר זיי
געזוכט א מלמד מיט א מדריך, אן אפיטרופס, אינאיינעם. דאס הייסט:
די קינדער זאלן בא אים אי לערנען, אי עסן קעסט, און דער רבי זאל
אף זיי השגחה געבן. און עס איז אים אפגעראטן ארום און ארום. דער רבי
מיטן אפיטרופס, מיטן בעל־משגיח, וואס ער האט געפונען פאר זיינע קינדער, איז געווען אן אויסגעשפילטער, א געראטענער, טאקע דעם אלטן
וואראנקאווער שוחטס א זון, משה דער שוחט.
    
דאס איז געווען א זיידענער יונגערמאן, א צאצקע, א מופלג בתורה
און א שיינער בעל־תנ″ך, און גלאט א דימענט פון א מענטשן. דער חסרון
איז אבער געווען, וואס אט דער רבי איז געווען נישט קיין געזונטער און
בטבע שוין צו א גוטער, צו א ווייכער, געגאנגען מיט זיינע תלמידים אף
א נייעם דרך ― ניט מיט שמיץ, נאר מיט גוטע ווייכע ווארעמע רייד,
צו וועלכע די קינדער זיינען גארניט געוווינט געווארן, און דעריבער טאקע
האבן זיי אפגענארט דעם רבין פון קאפ ביז די פיס, מחילה געפירט אים
אין באד אריין: ניט געדאוונט און ניט געלערנט, און שפעטער־צו, אז משה
דער שוחט איז שוין גאר גוט קראנק געווארן, באקומען די „דאר״ און
אוועקגעלייגט זיך, האבן חברה אנגעהויבן ארומצוגיין פוסטעפאס, שלאגן
ביידעקעס, זיך חברן מיט גערגעלע־גנב, א יינגל א יתום און א בארוועסער, מיט ממזרישע אויגן, מיט א צעשפאלטענער ליפ ― א רעכטער באסיאק! זיין אמתער נאמען איז געווען גרשון, נאר דאס האט אים זיין
מאמע, שרה־פייגע די קעכן, זאגט ער, אזוי פארצויגן, און דעם נאמען
,,גנב״ האט אים שוין צוגעלייגט, זאגט ער, זיין שטיפטאטע, יוסף־מאיר
 דער העקער, כאטש ער האט נאך דעמאלט, זאגט ער, בא קיינעם קיין
 זאך ניט אוועקגעגנבעט. מע זאל אים ניט געווען, זאגט ער, א נאמען געבן
גנב, וואלט ער אפשר קיין גנב קיינמאל ניט געווארן. איצט וועט ער שוין,
 זאגט ער, זיי אף צו־להכעיס, ווערן א גנב ― הלוואי עס זאל נאר זיין
 וואס צו גנבענען!...
    
אזוי האט זיך גערגעלע־גנב בארימט גאנץ ערנסט און מיט א מינע
 פון א גרויסן פאר שלום נחום וועוויקס, וואס איז געווען איבעראשט פונעם
 יינגל מיט די קלוגע אויגן און מיט דער צעשפאלטענער ליפ. זייער בא־
 קאנטשאפט האבן זיי געשלאסן טאקע בא משה דעם שוחט אין חדר. א
 גאנצע וואך איז משה דער שוחט געווען א מלמד, נאר דאנערשטיק איז ער
 געווען א שוחט, און אלע ווייבלעך און אלע מיידלעך האבן זיך דעם דא־
 נערשטיקדיקן טאג דא צונויפגעזאמלט מיט זייערע עופות, גענדז און קאטש־
 קעס. צווישן זיי איז געווען איינער א בחורל מיט א צעשפאלטענער ליפ
 ― דאס איז געווען גערגעלע ― אויך מיט אן עוף, וואס די מאמע די
 קעכן האט דורך אים געשיקט צום שוחט קוילען אף שבת. זיצנדיק צווישן
 די ווייבלעך און ווארטנדיק אפן שוחט, האט דערווייל אט דער גערגעלע
 געוויילט דעם עולם, דאס הייסט, ער האט געמאכט אזעלכע משונה אנ־
 שטעלן, אזעלכע מאדנע פיסקעס און אזעלכע משוגענע העויות, אז וויפל
 ס׳איז געווען ווייבלעך און מיידלעך, האבן אים אלע געשאלטן מיט טויטע
 קללות: „גנב״, און „משומד״, און „חלירע״, און וואס אין דער קארט, און
 געלאכט בעת־מעשה צום טויט! „אט דער איז פון מיינע לייט!״ ― האט
 זיך געזאגט שלום נחום וועוויקס און איז געווארן מיט אים חבר. פאר־
 שטייט זיך, בסוד, אז קיינער זאל ניט וויסן, ווארעם א „טאטנס א קינד״
וואלט געקאנט האבן א מיאוסן פסק פאר אזא חברן זיך מיט א קעכנס א
יינגל און א גנב דערצו.
    
עס איז אבער געווען א באזונדער מין זיסקייט אין דעם חברן זיך
דווקא מיט אזא יינגל, מיט וועלכן מע קאן זיך באגעגענען נאר פארנאכטלעך, בין מנחה למעריב, ריידן א פאר ווערטער, מאכן א פאר קונצן, זיך
לאזן לויפן ביידע אראפ א בארג, וכדומה. עס איז געווען א באזונדער
פארגעניגן אריינרוקן אים אין האנט אריין, אז קיינער זעט ניט, אמאל א
גראשן, אמאל א צוקערקע און אמאל גלאט א שטיקל ברויט ― גערגעלע
האט אלצדינג גענומען בשמחה רבה, חלילה ניט ווי א נדבה, און נישט
געזאגט קיין דאנק אפילו, נאר צוגענומען מיט ביידע הענט, ווי א חוב,
וואס קומט אים, און געהייסן זיך ברענגען מארגן נאך אמאל, געגעבן
עצות, ווי אזוי מע זאל פון זיינעטוועגן „קריגן״, דאס הייסט, מחילה,
גנבענען. נישט אפן גראבן ארט חלילה, נאר איידל. למשל, דער אייגענער
גערגעלע האט אויסגעלערנט זיינע חברים, און דווקא אין א גאר קורצער
צייט, ווי אזוי מע קאן קריגן אומזיסט עפל אין מארק, אדער בארן. מע
מיינט נישט פון פרעמדע גערטנער, חלילה. ווארעם וואס פאר א טאטנס
א קינד וועט זיך עס איינשטעלן אריבערקריכן, ווי א גוי, איבער א פלויט,
אריינשפרינגען אין א פרעמדן גארטן, ווו עס געפינט זיך א שומר, וואס
קאן ברעכן א ביין, און א הונט אף א קייט, וואס קאן דורס זיין א מענטשן?
קריגן אומזיסט עפל וויפל מע וויל האט זיי גערגעלע־גנב אויסגעלערנט גאר
שפילנדיק זיך, און אפילו נישט עובר צו זיין אפן לאו פון „לא תגנוב״.
ווי אזוי איז דאס מעגלעך? אט וועט איר הארכן ― און זאגט איר, אויב
דאס הייסט געגנבעט.
    
זומער־לעבן. נארוואס אויפגעקומען עפל און בארן. שוין פארנאכטלעך. ווייבער זיצן נאך, אויסגעלייגט מיט זייער סחורה אף די טישלעך,
אדער גאר אף דער ערד, ריידן פונעם גערעטעניש, וואס היינטיקס יאר איז
אף אויבסטן, פון דעם, וואס קיין רעגן גייט ניט, און אז עס גייט ניט
קיין רעגן, איז א שטויב, און אז ס׳איז א שטויב, איז דא א סך פליי...
די מאנען פון די ווייבער זיינען אין בית־מדרש, כאפן־אריין א מנחה־מעריב. דעמאלט איז די בעסטע צייט. דעמאלט לאזן זיך ווייסע־חברה־ניקעס אף דער ארבעט ― צו קריגן אומזיסטע עפל. חברה גייען בארוועס
און אלע אנגעוואפנט מיט שטעקעלעך, און אף די שטעקעלעך טשוועקלעך,
אויסגעבויגן ווי האטשקעלעך, און מע לאזט זיך לויפן ― דאס ווערט
אנגערופן „פאטשט״. איינער איז דאס פערד, און די איבעריקע זיינען
פארשוינדלעך, וואס האלטן אים באם צוימל, טרייבן אים, הוקען־אונטער
און פייפן און שרייען: „פאשאל!״ און אקוראט אז עס קומט צו דער קופע
עפעלעך אדער בארלעך, טוט גערגעלע א קאמאנדע: „פאלקי דאלאי״! ―
טוען חברה א שאר מיט די האטשקעוואטע שטעקלעך, און מחמת דער
שטויב איז פונעם לויפן זייער גרויס, באמערקט מען ניט, ווי עס קאטשען
זיך עטלעכע אנגעכאפטע עפעלעך אדער בארלעך. אפגעלאפן אביסל, ציט
זיך גערגעלע אויס, און נאך אים ― די ווייסע־חברהניקעס, אף דער ערד
און מע נעמט זיך צום „רויב״, צו די אנגעכאפטע עפעלעך. מע שטופט ווער
אין די קעשענעס, ווער גלייך אין מויל אריין ― חי געלעבט! ס׳איז ניט
אזוי זיס די גנבה, ס׳איז ניט אזוי אנגעלייגט די עפעלעך, ווי ס׳איז גלאט
פריילעך!
    
גערגעלע איז איבערהויפט א פריילעכער יונג, כאטש ווער עס האט
גאט אין הארצן ― דער לייגט אין אים אריין וויפל ער וויל. אן ארעם יינגל
און א יתום ― ווער וועט זיך פאר אים אננעמען? און דערצו נאך א
גנב! נאטע דער שמש פון בית־מדרש האט אים געכאפט איינמאל מיט א
פרעמדן סידור, און רודע־בתיה, וואס באקט בייגל און בלינעס, האט בא
אים אויסגעטרייסלט א האלבן קארזש פון בוזעם ― אזעלכן איז א מצווה
צו ברעכן די ביינער! דערצו האט ער א מויל ― סכנת־נפשות! אף אלעמען האט ער אייך אן אנדער חסרון, און אף יעדן ― א צונעמעניש, און
ווייל אליין איז ער הפקר און איינצושטעלן האט ער נישט וואס, האט ער
ליב איטלעכן באזונדער אונטערשטעלן זיין בארוועסן פוס, ווי א קאטשערע, אזוי אז יענער זאל זיך אויסציען ווי לאנג ער איז ― מעג עס זיין
דער רב אליין, די רביצן אדער די שוחטקע ― פוץ אין דער ערד אריין!
דאס איז דעם קליינעם שלומען שטארק געפעלן, און מיט דער צייט האט
ער אים אזוי ליב געקריגן, אז ער האט אים געטראגן גאנצע שטיקער ברויט
פון דער שוחטקעס טיש אין קעשענע, מחילה בגנבה, און אמאל טאקע
אוועקגעלקחנט פון דער צוקער־פושקע א שטיקל צוקער אויך. ער האט ליב
געהאט צוקער. מער פון אלץ האט אבער גערגעלע ליב געהאט א ציגאר־טיטון, אויסגעגאנגען נאך א פאפיראסל! נאר ווו קריגט מען אזא זאך,
אז דער רבי איז קראנק און רויכערט ניט, און דער טאטע איז ניטא? האט
אים גערגעלע געגעבן אן עצה, ער זאל זיך אפטער אביסל אריינכאפן צום
פעטער ניסלען ― יענער רייכערט דאך „פערווע דיובעק״!
    
דאס איז געווען א וווילע עצה. דער פעטער ניסל האט געהאט א ברייטע האנט. די פושקע טיטון איז בא אים געשטאנען אפן, פראנק און פריי,
אפן געזימס, אונטערן שפיגל. אהין האט זיך דער קליינער שלום אנגעהויבן
אפטלעך אריינכאפן, אריינשטעקן די יד, אננעמען א פולע זשמעניע דיובעק
און אריין אין די הויזנקעשענעס. באדארף זיך טרעפן, מעשה שטן, אז די
מומע האדל דערזעט עס (און דווקא זי דארף דערזען, ניט קיין אנדערער!).
דא האט זיך אראפגעלאזט דער הימל אף דער ערד. עק וועלט! ס׳איז גאר
ניט געווען אזא שטראף, וואס דער קליינער פארברעכער זאל דאס ניט
האבן פארדינט. ארבע מיתות בית־דין! עס האט זיך אים אויסגעדאכט, אז
וואס שטרענגער און וואס גיכער דער פסק זאל שוין זיין, וואלט געווען
בעסער. האט גאט געטאן א נס. עס האט זיך געטראפן א גליק, וואס איז
געווען, אייגנטלעך, אן אומגליק, א גרויסער אומגליק: מען איז געקומען
צו לויפן פלוצעם צום פעטער ניסלען, אז ער זאל גיין וואס גיכער, ווארעם
משה דער שוחט איז פארביי, די גאנצע שטאט איז דארט, ער גוססט
שוין...
    
דאס איז געווען פארן קליינעם פארברעכער א נייער קלאפ, אפשר
נאך א גרעסערער פונעם ערשטן. קיין אנדער רבין האבן די תלמידים אזוי
ניט ליב געהאט, ווי אט דעם רבין. דאס איז געווען עפעס א מלאך, ניט קיין
רבי! ערשט דעמאלט, ווען חברה נושאי־המטה האבן אים, אן איבערגעדעקטן מיט שווארצן, געגעבן א כאפ אף די פלייצעס און א טראג אוועק
אפן הייליקן ארט און די גאנצע שטאט איז נאכגעגאנגען נאך דער לוויה,
האבן נחום וועוויקס קינדער זיך דערמאנט, וואס פאר א בריליאנטענער
רבי דאס איז געווען, און ווי ווייט זיי האבן נישט געוווסט אים צו שאנעווען ― און א קוואל פון טרערן האט זיך אויפגעעפנט בא זיי. נאך
אן אייגענעם ברודער באדארף מען אזוי ניט וויינען, ווי די האבן געוויינט
נאך זייער יונגן רבין, משה דעם שוחט.
    
מער פון אלע און ווארעמער פון אלע האט געוויינט שלום. דער האט
זיך געפילט קעגן אים א פארזינדיקטער, א חוטא גמור. ערשטנס, האט אים
דער רבי געהאלטן פארן בעסטן און פארן ערלעכסטן, צום סוף האט ער
זעלטן געוווסט דאנערשטיק דאס לייענען. ער האט זיך נאר געמאכט, אז
ער ווייס, געשאקלט זיך און געזונגען און געדרייט מיט דער האנט ―
אפגענארט, אפגענארט! היינט וויפל מאל האט ער איבערגעהיפט העכער
האלב דאוונען! און טאקע גלאט ניט געדאוונט ניט קיין מנחה, ניט קיין
מעריב, נאר ארומגעלאפן מיט גערגעלע־גנב, גערייצט דעם גלחס הינט דורך
די גראטעס, אדער געגנבעט עפעלעך אין מארק. דא, אף  ד ע ר  וועלט,
האט דאס דער רבי נישט געוווסט, ער וואלט זיך עס גאר אף אים נישט געגלויבט. אבער דארט, אף יענער וועלט, ווו ער ווייס שוין אלץ,
אלץ, אלץ?...
מאיר־וועלוול בעל־עגלה מיט זיינע „סוסים״
  
דער פעטער ניסל ― מיט ווייסע־חברהניקעס א ווייסער חברהניק ― מאיר־וועלוולס
    
בויד מיט די דריי סוסים: „מאודריק״, „טענצער״ און די „יחסנטע״. ― דער
    
 בעל־עגלה דערציילט זיין ביאגראפיע.
    
סוף זומער (אין דרויסן איז נאך געווען רעכט ווארעם, נאר געשמעקט האט שוין מיט ראש־חודש אלול) איז אנגעקומען א בויד מיט
דריי פערד פון דער גרויסער שטאט, פון פערעיאסלאוו. צוגעפארן צום
פעטער ניסלס שטוב, האט דער בעל־עגלה, א בארעדעוודיקער ייד מיטן
נאמען מאיר־וועלוול, זיך צעשפיליעט און ארויסבאקומען ערגעץ פון א
ווייטער קעשענע א בריוול, געשריבן פון נחום וועוויקס צו זיין ברודער
ניסל ראבינאוויטש. אין בריוול איז געשטאנען, אז מע שיקט נאך די
קינדער, ערשטנס, א פור, צווייטנס, דריי פאר שטיוועלעך, און, דריטנס,
עסנווארג: קיכלעך, הארטע אייער און בארן ― דאס איז „צידה לדרך״
אף צוויי טעג. און חוץ לזה, עקסטרע פון דער באבע מינדע, א ווארעמע
קאלדרע מיט אן אלטן שאל אף איינצוהילן די קינדער, טאמער ווערט
חלילה קאלט, אדער עס גייט א רעגן. דעם בעל־עגלה האט מען אנגעזאגט,
אז ער זאל, למען השם, אויפזעצן די קינדער אפן אנדערן טאג אינדערפרי
באלד נאכן דאוונען, און אז נעכטיקן זאל ער מיט זיי אין בארישפאליע,
וועלן זיי קאנען קומען, אם ירצה השם, אפן אנדערן טאג ארום מנחה־צייט אהיים, קיין פערעיאסלאוו.
    
ווו נעמט מען פארב אף צו באשרייבן די שמחה פון נחום וועוויקס
קינדער, אז מע האט זיי איבערגעגעבן דעם אינהאלט פון דעם דאזיקן
בריוו טאקע אינאיינעם מיט דריי פאר שטיוועלעך? אף וואס זאל מען
זיך פריער פרייען: אף די נייע שטיוועלעך? אדער אף דעם, וואס מע וועט
צוויי טעג נאכאנאנד פארן אין א בויד מיט דריי פערד, צי אף דעם,
וואס מע וועט איבערמארגן אף דער נאכט שוין זיין אין דער גרויסער
שטאט, אין פערעיאסלאוו?
    
― קומט אהער, שקצים, עכברושים, ווייסע חברהניקעס, זעצט אייך
קארשט אוועקעט און מעסט־אן אט די שטיוועלעך! ― אזוי האט געקאמאנדעוועט דער פעטער ניסל, געשענקט אלע דריי צו שנעל, וועמען אין
נאז אריין און וועמען אין אן אויער.
    
דער פעטער ניסל האט ליב געהאט קינדער: אייגענע, פרעמדע ―
אלץ איינס, און דעריבער איז באקומען פון אים א שנעל געווען ניט קיין
 
 