
 דער מאסקווער יידישער מוזיי און טאלעראנץ־צענטער ביי דער אונטערשטיצונג פונעם וווילטעטיקן פאנד ״סאפמאר״ שטעלן פאר די אויסשטעלונג ״שלום־עליכם. דער שרייבער און זיינע העלדן אין קונסט, טעאטער און קינא״ 
 די אויסשטעלונג וועט דורכגיין אינעם מוזיי פון 42טן נאוועמבער ביזן 22טן יאנואר 7102 און איז צוגעפאסט צום 001טן יארצייט פונעם קלאסיקער פון דער נייער יידישער ליטעראטור שלום־עליכם, וועמעס שאפונגען זיינען געווארן אן אומאפטיילבארער טייל פונעם ״גאלדענעם״ פאנד פון דער וועלט־קולטור. אין דער עקספאזיציע זיינען אריין די פאטאגראפיעס, די ביאגראפישע דאקומענטן, די אויטענטישע מאנוסקריפטן פונעם שרייבער, זיינע בריוו צו לעוו טאלסטאי און אנטאן טשעכאוו. 
 א באזונדערן אפטייל פארנעמען די כלערליי אויסגאבעס פון שלום־עליכמס ווערק אויף יידיש, די איבערזעצונגען אויף רוסיש און אנדערע שפראכן, וועלכע זיינען געווען ארויסגעגעבן אין פארשיידענע לענדער. צווישן די עקספאנאטן זיינען פאראן די סאמע ערשטע, זעלטענע אויסגאבעס פון שלום־עליכמס דערציילונגען און צוויי בענדער פון זיין אלמאנאך ״די יידישע פאלקס־ביבליאטעק״ — ביכער, וועלכע האבן געשפילט די גרויסע ראלע פארן פורעמען די היינטצייטיקע ליטעראטור אויף יידיש. 
 אויף דער אויסשטעלונג וועט מען עקספאנירן מען די איליוסטראציעס צו שלום־עליכמס ווערק — פון די מאלערס נתן אלטמאן, מאנע־קאץ, אנאטאלי קאפלאן, מאיר אקסעלראד, הערשל אינגער א.א.וו., די עסקיזן פון דעקאראציעס און קאסטיומען, אפישעס, פלאקאטן, די בילדער פון ספעקטאקלען לויט זיינע פיעסעס. 
 און נאך איין אפטייל פון דער אויסשטעלונג וועט זיין געווידמעט שלום־עליכמען אין קינעמאטאגראף. דא וועט מען פארשטעלן די זעלטענע קינאפלאקאטן פון די צוואנציקער — דרייסיקער יארן, דעם פילם ״יידיש גליק״ (5291 יאר, אויפפירונג — א. גראנאווסקי, קינסטלער — נ. אלטמאן, אין דער הויפט־ראלע — ש. מיכאעלס). 
די אוניקאלקייט און פארנעם פון דאקומענטאלע און קינסטלערישע מאטעריאלן, א סך פון וועלכע וועלן זיין פארגעשטעלט דעם עולם צום ערשטן מאל, פארוואנדלען די אויסשטעלונג אינעם ערשטן אין דער מוזיי־פראקטיק גראנדיעזן פראיעקט, וואס דערציילט וועגן די ירושה פונעם גרויסן יידישן שרייבער. 
אויף דער אויסשטעלונג וועט מען פארשטעלן די עקספאנאטן פון רוסלענדישע מוזייען און ארכיוון און פון די פריוואטע קאלעקציעס. 
 