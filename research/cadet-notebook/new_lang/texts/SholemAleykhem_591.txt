 
 מנחם־מענדל [2]: מנחם־מענדל צו זיין ווייב שיינע־שיינדל 27 
 שלום עליכם 
 פון  
www\. cs.uky\. edu/~raphael/yiddish/sholemAleykhem/contents\. html  
 
מנחס־מענדל פון יעהופעץ צו זנן וויב שיינע־שיינדל
אין כתרילעווקע
  
21
  
לזוגתי היקרה החכמה הצנועה מרת שיינע־שיינדל שתחי׳!
  
ראשית בין איך דיר מודיע, אז איך בין ב״ה בקו חחיים והשלום,
השם־יתברך זאל העלפן, אז מען זאל תמיד הארכן איינס פון דאס אנדערע נאר
גוטס מיט בשורות טובות, ישועות ונחמות בתוך כלליישראל ― אמן
  
והשנית זיי וויס זוגתי היקרה, אז איך בין אין יעהופעץ! דאס הייסט,
ניט אין יעהופעץ גופא, נאר בייל יעהופעץ, אויף יענער זייט יעהופעץ, איף
דער סלאבאדקע, וואס רעכנט זיך טשערניגאווער גובערניע. ווועסטו דאך פרעגן
מסתמא: וואס טו איך דא? ― צוליב בייליסן! אלע שריייבערס פון דער גאנצער
וועלט זענען זיך צונויפגעפארן אהער צוליב בייליסן, און איך אויך בתוכם,
און מען הערט דא מער ניט, נאר בייליס און בייליס און בייליס ― א הצלחה
פון א מענטשן! עס האט זיך מיר אפילן ניט געחולמט איך זאל אויסווואקסן 
פלוצעם אין יעהופעץ, איך וואלט בעסער, גלייב מיר, געוואלט זיין איצט אין דער
היים, טאקע ביי אייך אין כתרילעווקע מיין איך, זיך זען מיט דיר, זוגתי היקרה,
און מיט די קינדערלעך זאלן געזונט זיין, און מיט דער גאנצער משפחה ― אזא
צייט ניט געזען זיך! נישט מער, איך בין אין דעם פונקט אזוי פיל שולדיק, ווי
בייליס איז שולדיק, וועסטו הערן א מעשה.
  
א האלבע מינוט פאר מיין אפפארן פון ווין פונעם קאנגרעס, איך בין שוין
געווען געפאקט צו דער נסיעה, קומט מיר אן א דעפעש, א סטראטשנע, פון
דער רעדאקציע::
  
;נעפרעמענא סיו מינוטו פאיעזשייטיע יעהופעץ דיעלא בייליס״,
  
באקומען אזא באמבע, בין איך געבליבן געפלעפט: ערשטנס, וואס קאן מען
מיך דארפן אין יעהופעץ און וואס פאר א מחותן בין איך מיט בייליסן? און
צווייטנס, וי קאן איך מיך ווייזן אין יעהופעץ ― ווו האב איך א 
פראוואזשיטעלסטווע? גיי איך און קלאפ אוועק א דעפעש אין דער רעדאקציע, אויך א
סטראטשנע:
  
277
    
;סטראטשיטיע נעמעדלענא. קאקאי נאדאבנאסט קאקאיא 
פראוואזשיטעלסטווף?*
  
קומט מיר אן אן ענטפער מיט א ירגזון ― מיין רעדאקטאר איז א בייזער ייד:
  
ענע בודטי מנחם־מענדל ― גע סספראשיווייטיע גלופאסטי גאוואראט יע״
הופעץ טאק יעהופעץ! וי״
  
קאן מען קיין חזיר ניט זיין און מען דארף פארן קיין יעהופעץ! איי, זו
על איך נעמען א פראוואזשיטעלסטווע? מילא, אויך די אייגענע מעשה. וי
זאגט די מאמע דיינע: וואס ס׳וועט זיין מיט כליישראל, דאס וועט זיין מיט
ר, ישראל.. און באמת, קארג יידן פארן טאגיטעגלעך קיין יעהופעץ אן א סימן
פון פראוואזשיטעלסטווע ― אם״כן, איז וואס? שטארבן זיי דען? און כד־הווה;
געקומען בין איך קיין יעהופעץ שוין פארנאכטלעך. אין דרויסן איז געווען 
פינצטער־חושך, נאס און קאלט, און איך בין געוווען דווקא צופרידן וואס ס׳איז
פינצטער. צו וואס באדארף איך מען זאל מיך זען? ניט מחמת איך האב מורא,
וואס האב איך מורא? איך האב עפעס געגנבעט! צי געהרגעט א מענטשן?
נאר גלאט אזוי, איך האב פיינט צו האבן צו טאן מיט פאליציע ― איך נעם אן
איזואזטשיק און גיב א זאג:;,פאשאל!* פרעגט מיך דער איזוואזטשיק: ,קודא?*
זאג איך אים נאך א מאל: , פאשאל 4* א גויישער קאפ ― מען זאגט אים פאשאל,
איז אים ווינציק!
  
הקיצור, איך פאר און טראכט מיר בעתימעשה: וואס טוט מען? וווהין
פארפארט מען 1 מען וועט דאך מיר געבן דעם וועג נאך איידער איך וועל שטעלן
א פוס.. איך בין דאך א מאל געווען, ניט היינט געדאכט, א היגער און ווייס
גוט דעם טעם פון גלות, פון טאגן דארט, ווו מען נעכטיקט ניט, פון ציטערן ווי
א גנב, פון ליגן אין געהאקטע וונדן א גאנצע נאכט אויף א בוידעם אדער
פרירן וי א הונט אין קעלער, און פון נאך אזעלכע זיסע זאכן, וואס חבוט־הקבר
איז א שפילעכל אקעגן דעם, און עס פאלט מיר איין א געדאנק: השיבנו נאזאד,
דאס הייסט טאמער וואלט איך פארקערעוועט דעם איזוואזטשיק אויפן וואקזאל,
גענומען א בילעט און מארש קיין כתרילעווקע, און יום־טוב? טראכט איך מיר
צוריק: פרנסה! אז די רעדאקציע הייסט ― איז קיין תירוץ ניט, איך קאן נאך
חלילה בלייבן אן א שטעל! שלעכט ― וואס טוט מען? דערמאן איך מיך + שא!
איך האב דאך א גוטן פריינד, נאר וואס זיך באקענט מיט אים אין וין אויפן
קאנגרעס און געקושט זיך מיט אים! דאס איז יענער לערער, דער בעל־לשון״
  
28
    
קודש, וואס האט מיט איין האנט שיער־שיער ניט אפגעקוילעט אונדזער זשארגאן
און וואס איז געווארן מיט מיר דערנאכדעם נפש־אחת.:
  
זיין אדרעס איז ביי מיר פארשריבן. ער זיצט ערגעץ אויפן פאדאל, ניזשנע
וואל. ער איז א גוט מענטשל, טראכט איך מיר, ער וועט מיר שטיין אין מיינע
נויטן, איי, ער איז גיט קיין איבעריקער גביר?! אן אן אומגליק. אדרבא, פון
אן ארעמאן קאן מען גיכער האבן א טובה איידער פון א נגיד, ― איך זאל האבן
די ברכות! און ניט לאנג געטראכט, רוף איך מיך אן צו מיין גוי:;פאשאל נא
פאדאלי, ניזשנע וואל!*
  
דערהערט די ווערטער פפאדאל*״ און ,ניזשנע וואל, דרייט ער אויס צו מיר
דעם קאפ, דער גי הייסט עס, ער טראכט זיך, א פנים, אויף מיר, אז איך
באדארף זיין א ייד, ניט אנדערש, ווארעם אלע יידן זיצן אויף פאדאל... טראכט
איך מיר: וואס ארט מיך אז דו טראכסט? טראכט צעזעצטערהייט! אבי פון
דיין טראכטן זאל נאר עפעס ניט ארויס קיין ערגערע זאך... און איך כאפ א קוק
אויף ביידע זייטן ― קיין עין־הרע מענטשן אויף און אפ, און סאלדאטן, 
ברוךהשם, אנגעוואפנטע, רייטנדיק אויף די פערד, ווי בשעת ערב פאגראם, ניט היינט
געדאכט. איך בין שוין אין די זאכן געניט און האב א חוש־הריח... און עס ווערט
מיר קאלאמוטנע אויפן הארצן און אויף דער נשמה א ביסל דאסיק.. נאר פון
דעסטוועגן ארוייסגעבן זיך פארן גוי ווילט זיך מיר ניט, מאך איך מיר דוקא
הארץ און רוף מיך אן צו אים גאנץ לעבעדיק:;אהא, נעוווראקע, מנאגא נאראך 4״
היפשלעך מענטשן הייטט עס, ביי אייך קיין עין־הרע ניט!. דרייט ער אויס צו
מיר דעם קאפ, דער גוי הייסט עס, טוט א קוק אויף מיר מיט איין אייגל און
לאזט דאס פערדל גיין פאוואליע און מאכט צו מיר:;אצע וואשעהא בראטא
סודיאט* ― מען מישפט אונדזער ברודער הייסט עס... טוט זיך מיר א ריס אפ
אין הארצן מסתמא, נאר איך מאך מיך תמעוואטע: קקאווא סודיאט 7 ― וועמען
הייסט עס מישפט מען? רופט ער זיך אן דער ערל: א בייליסא!* מאך איך זיך
ווי איך ווייס גאר ניט פון קיין בייליס און קוק גאר ניט אויף אים.;א 
זאווישטשע״? ― פאר וואס, הייסט עס, מישפט מען אים? ―;כיבא ווין קאני 
קראדעט?* ― ער איז דען א פערד־גנב, צי וואס?... ענטפערט ער ניט דער גיעץ
גארניט, ער טוט א שמיץ דאס פערדל און א קוק מיר אין די אויגן אריין מיט
אזא כיטראסט, אז ס׳ווערט מיר פארקילט אינעווייניק. נאר ארויסבאווייזץ אים?
― א מכה! נעם איך און טו א זאג צו אים גרויסלעך, וי א פריץ:;פאשאל
פאדאל, בודע נא ווארקע!* ― ער זאל פארן הייסט עס א ביסל גיכער, וועט ער
  
279
    
באקומען דעם טרונק, דעם שלאק זאל ער באקומען, וווי ער האט דאס מיך 
אנגץשראקן... אומזיסט און אומנישט! יי
  
בקיצור, איך בין געקומען צו פארן בשלום אויפן פאדאל ניזשנע וואל,
זיך צעצאלט מיטן איזוואזטשיק פיין און שיין און הייב מיך אן ארומזען, ווו
בין איך אין דער וועלט. פינצטער־חושך. קיין לאמטערנעס ניטא, מען קאן דא
געהרגעט וערן און קיין האן זאל ניט קרייען. טאפ איך די ווענט, קלעטער
אויף גליטשיקע טרעפ, ― קוים אפגעזוכט דאס מקום־מנוחה פון מיין פריינד
דעם לערער דעם בעל־לשון־קודש! אמת, ניט אזא געהויבענער פאלאץ, בראצקי,
מאל דיר, זיצט א סך שענער ― נאר דערפאר אבער ער אלין, מיין פרייינד
הייסט עס, אז ער האט מיך דערזען, איז וואס זאל איך דיר זאגן ― גלייך וי ער
וואלט דערזען דעם טאטן פון יענער־וועלט! ער האט אוועקגעווארפן אלע ארבעט
און זיך ארומגעכאפט מיט מיר קושן, גלייך ווי מיר וואלטן זיך שוין ניט געזען
ימים ושנים! שלום־עליכם! עליכסישלום! ברוך׳הבא א גאסט! וואס טוט איר
דא? וואס מאכט א ייד מנחם־מענדל? און איר וואס מאכט.. עט, מען מאכט!
אז אך און וויי, זאגט ער, איז דאס מאכן! אהין־אהער, מען האט זיך צערעדט,
און דווקא אויף פראסט יידיש, אן קונצן אן א נעים זמירות.. פרעג איך אים
דאך מסתמא: ווי קומט עס, וואס ער האט אוועקגעווארפן דאס לשון־קודש?
טוט ער א מאך מיט דער האנט;
  
;עט, וועמען ליגט עס אין זינען? איצט איז ניטא, זאגט ער, ביי אונדז
קיין זאך, איצט איז בייליס, נאר בייליס 4״
  
בקיצור, איך בין פון אים געווויר געווארן מעשיות מיט מעשיות, און אלץ
וועגן אים, וועגן בייליסן הייסט עס, אזעלכע מעשיות, אז די האר שטעלן זיך
קאפויער! און מיר הערן ניט אויף צו שמועסן און מיר חזרן איבער אלע 
פראצעסן וואס זענען געווען מיט די עלילת־דם, וואס ביז אהער, און מיר פרעגן
איינס דאס אנדערע: געוואלד, וויי געשריגן! היתכן? הישמע? ווו זענען מיר?
אין וואסערע צייטן לעבן מיר? דערווייל די צייט שטייט ניט, עס איז
שוין פאוואלינקע רעכט נאכט, אנגעגעסן זיך מיט צרות האבן מיר גענוג. מ׳קאן,
זאגט ער, די נשמה ניט אויסשפייען, מען באדארף עפעס נעמען, זאגט ער, אין
מויל אריין, גייט, רב מנחם־מענדל, וואשט זיך. און מיר האבן זיך גאנץ פיין
געוואשן, אווועקגעזעצט זיך און איבערגעביסן ― עפעס ניט אזא געהויבענע
סעודה, בי בראצקין, מאל דיר, עסט מען בעסער, ― און מ׳האט ווידער גענומען
שמועסן און טאקע וווידער א מאל בייליס און אבער א מאל עלילתידם ― עס
  
280
    
דרייט זיך שוין דער קאפ, עס שווינדלט שוין אין די אויגן. מ׳דארף, זאגט ער,
א טראכט טאן, רב מנחם־מענדל, וועגן שלאפן, וי מיינט איר? זאג איך:
,מאכטייסע?. נאר ס׳איז גוט צו זאגן שלאפן, אז ס׳איז דא ווו. און בסך־הכל
פארמאגט ער, מיין פריינד הייסט עס, זיין אייגנס איין סאפקע מיט איין 
קישעלע. גייט ער און טרעט מיר אפ די סאפקע מיטן קישעלע און מאכט צו מיר;
;אט האט איר, זאגט ער, א סאפקע, טוט זיך אויסעט, רב מנחם־מענדל, לייגט
אייך צו א ביסל״, זאג איך: ,נו, און איר\? 5 זאגט ער:;עט, פאר מיר זאלט
איר זיך ניט זארגן, איך וועל שוין, זאגט ער, ווי־סע־ניט־איז..* זאג איך: קניין,
אויף דער סאפקע לייגט איר זיך און איך וועל שוין, זאג איך, ווי־סע־ניט־איז..״
הקיצור, ער ― מיר, איך ― אים, סאפקע אהער, סאפקע אהין ― מיר דערהערן
אין דער צווייטער שטוב א גערויש, דער גערויש איז מיר באקאנט, ער שמעקט
מיט המוצאי־מנוחה. איך בין אין זי זאכן ברוך׳השם געניט, איך האב א גוטן
חוש־השמיעה... און איך מאך צו אים:;מיר דאכט, אז ס׳איז אן אבלאווע?״
זאגט ער:;מיר דאכט אויך אזוי.,״ זאג איך:;וואס טוט מען? מען דארף זיך
באהאלטן /* זאגט ער: ,איך מיין אויך אזוי?. און אליין איז ער טויט, וי אלע טויטע,
און רעדן רעדן מיר שטיל, מען זאל ניט דערהערן. /,וו, זאג איך, קאן מען זיך
באהאלטן 1* זאגט ער:;אין דעם איז קיין מניעה ניט. ס׳איז דא, זאגט ער, ביי
מיר, דאנקען גאט, ווו, ס׳איז דא, זאגט ער, א בוידעם, ס׳איז דא א קעלער.
וווו ווילט איר בעסער?* זאג איך: ,מיר איז אלץ איינס, אבי, זאג איך, ניט
שפאצירן ערב יום־טוב מיטן עטאפ קיין כתרילעווקע, חס־ושלום..* ― ,ווייסט
איר וואס, זאגט ער, למאי זאלן מיר ריזיקירן ביידע אויף איין ארט? אמער,
זאגט ער, לאמיר טאן, זאגט ער, וי אין פסוק שטייט ביי יעקב אבינו: והיה
יבוא אל המחנה האחת והכהו, והיה המחנה הנשאר לפליטה ― טאמער, זאגט
ער, וועט מען כאפן איינעם פון אונדז אויפן בוידעם, וועט כאטש בלייייבן דער
צווייטער, וואס אין קעלער. אדער פארקערט, זאגט ער, טאמער פאקט מען
איינעם אין קעלער, וועט בלייבן דער וואס אויפן בוידעם. וי געפעלט אייך,
זאגט ער, דער דאזיקער געדאנק?״ ―;א געדאנק, זאג איך איז דאס זייער
א וווילער, נאר מען דארף, זאג איך, זען וואס גיכער, וי זאגט איר אויף לשון״
קודש, מוציא מן הכוח אל הפועל זיין״..
  
הקיצור, מיר האבן זיך אפגעוואלגערט א נאכט אין שרעק און אין פחדים,
ס׳זאל זיך שוין אזא נאכט ניט אומקערן! ― קוים דערלעבט טאג, און אז ס׳איז
געווארן טאג, כאפ איך דאס פעקל און וויל גיין, לאזט ער מיך ניט, מיין פריינד
  
281
    
הייסט עס, און מאכט צו מיר אויף לשן״־קודש:;איש הירא ורך הלבב״, וואס
כאפט איר זיך אזוי? גלייבט מיר, זאגט ער, ס׳איז בלאטע. אט זיץ איך שוין
דא באלד א האלב יאר, זאגט ער, איז בסך חכל געווען מער ניט אז אזעלכע
דרייי־פיר אבלאוועס אויף דער דאזיקער גאס. גלייבט מיר, זאגט ער, ס׳איז גאר
ניט אזוי דער הצעקתה, וי מיר אליין מאכן דעם גוואלד. סאיז נאר שלעכט, זאגט
ער, בעת אן אבלאווע, ביי נאכט, מען איז אנגעשראקן, מיינט מען מי יודע וואס,
אין דער פרי אבער, אז מען לעבט איבער בשלום, איז חוזק מיט חוזק!.. אזוי
רעדט ער איבער מיר, מיין פריינד הייסט עס, ער וויל מיך מפתה זיין, איך אבער
לאז מיך ניט. איך האב מיך אווועקגעשטעלט שטאל און אייזן און געזאגט איין מאל
פאר אלע מאל, ער זאל מיר אנשיטן א שטוב מיט גאלד, זאג איך, נעכטיק איך ניט
ביי אים ניט! הקיצור, מיר האבן זיך אפגעזעגנט און איך האב מיך אוועקגעלאזט
תיכף־ומיד אויף דער סלאבאדקע, וואס רעכנט זיך צו טשערניגאווער גובערניע,
און אין טשערניגאווער גובערניע מעגן יידן פראנק און פריי זיצן אומעטום, אחוץ
די דערפער, און איך האב מיר אפגעדונגען א קווארטיר מיט עסן און האב מיך
אוועקגעזעצט דיר שרייבן א בריוו, און באלד ווי איך ענדיק דעם בריו, אזוי
לאז איך מיך אוועק אין שטאט, אין יעהופעץ הייסט עס, ― ביי טאג מעגסטו
דארט זיין וויפל דו ווילסט ― און רעכן קודם־כל זיך באגעגענען ערגעץ מיט די
לייט פון דער רעדאקציע. זיי זענען דארט אלע, כמעט די גאנצע רעדאקציע איז
אין יעהופעץ. און מחמת איך האב קיין צייט ניט, אלע זיינען דא פארנומען מיט
בייליסן און איך אויך בתוכם, מאך איך דאס בקיצור. אי״ה אינעם אנדערן בריוו
וועל איך דיר ארויסשרייבן אלצדינג מער באריכות, לעת־עתה לאז גאט געבן
מיט מזל־ברכה, מיט גליק און הצלחה. זי געזונט און קוש די קינדער שיחיו
און גריס דער שוויגער שתחי, און דער גאנצער משפחה זאלסטו לאזן גריסן 
איטלעכן באזונדער גאר פריינדלעך, הי:
ממני בעלך מנחם ימ ענדל
  
282
    
מנחסימענדל פון יעהופעץצ צו זיין ווייב שיינעישיינדל
אין כפתרילעווקע
  
29
  
לזוגתי היקרה החכמה הצנועה מרת שיינע־שיינדל שתחי!
  
ראשית בין איך דיר מודיע, אז איך בין ב״ה בקו החיים והשלום. השם״
יתברך זאל העלפן, מען זאל תמיד הארכן איינס פון דאס אנדערע נאר גוטס מיט
בשורות טובות ישועות ונחמות בתוך כלליישראל ― אמן
  
והשנית זיי ויסן, זוגתי היקרה, אז איך בין שוין א וואסילקאווער. וועסטו
דאך פרעגן, וואס איז מיר געפעלן וואסילקאו? דארף איך דיר זאגן, אז שטארק
בענקען האב איך נאך דעם ניט געבענקט, נאר אז מען האט קיין אנדער ברירה
ניט, איז ווי דיין מאמע זאגט: אז מען קען ניט אריבער מח מען ארונטער.. הער
אן אנטיק, וואס מיט א מענטשן קאן זיך טרעפן! דאכט זיך גאנץ גענוג געווען
די פחדים, וואס איך בין אוייסגעשטאנען אין יעהופעץ די ערשטע נאכט בי מיין
גוטן פריינד דעם בעל־לשון־קודש נאך דער אבלאווע, וואס איז געווען אויף 
פאראל, האב איך געמיינט, אז ווי באלד איך בין שוין אויף דער סלאבאדקע, און
סלאבאדקע איז דאך טשערניגאווער גובערניע, איז אן עק, בין איך פטור פון
פראוואזשיטעלסטווע און פון אבלאוועס און פון שלעק און פון צרות און וועל מיר
קאנען ארומדרייען זיך א גאנצן טאג אין יעהופעץ און בייי נאכט בין איך מיר
א סלאבאדקער ― און רופט מיך קנאקניסל. וואס טוט גאט? זאגט ער ניין! מען
טאר ניט זיין קיין חכם! אז ס׳איז באשערט געווען דעם נביא יונהן צרות, האט
עס אים געטראפן אין מיטן ים אויפן שיף. אזוי איז געווען מיט מיר אויך. שטעל
דיר פאר, אז איך האב אפילו קיין איין נאכט ניט איבערגענעכטיקט אויף דער
סלאבאדקע, ניט קיין צייט געהאט אפילן ארומקוקן זיך וווו איך בין אין דער וועלט
― אהא, ס׳איז שוין א פאגראם! דאס הייסט ניט קיין פאגראם, צו א פאגראם
האט מען ניט דערלאזט, נאר ס׳איז געווען כמו ווי א פאגראם. דהיינו, עס האבן
זיך אנגעשיכורט עטלעכע חברה־לייט, און דווקא סטודענטלעך, זאגט מען און
דווקא אין יעהופעץ, און מען איז געקומען צו אונדז אויף דער סלאבאדקע און
מען האט גענומען סטראשן די סלאבאדקער יידן ― אזוי און אזוי! איער
בייליס! מיר וועלן אייך באווייז! און מען האט זיך שוין געגעבן א לאז צו די
  
283
   
 