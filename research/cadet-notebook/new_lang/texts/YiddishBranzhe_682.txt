

שירה גארשמאן 



 by borisbud 
September 4, 2017November 14, 2017 Filed under:
ארכיוו
ווידעא 

 

די פראזע־שרייבערין שירה גארשמאן (1906־2001) איז געבוירן געווארן אין שטעטל קראק, ליטע, אין אן ארעמער משפחה. די ליטערארישע טעטיקייט האט זי אנגעהויבן אין די 1930ער יארן, מיט דערציילונגען אין די צייטונגען „דער שטערן‟ (קיעוו) און „דער עמעס‟ (מאסקווע). שפעטער דרוקט זי זיך אין דער צייטונג „אייניקייט‟ און אין זאמלביכער. באזונדערס דערפאלגרייך האט זיך אנטוויקל איר שרייבערישער טאלאנט אין די 1960ער יארן אינעם זשורנאל „סאוועטיש היימלאנד‟. א מייסטער פון דער קורצער דערציילונג, שילדערט זי טיפע פסיכאלאגישע איבערלעבונגען, כאראקטערפולע שטריכן פון מענטשן. דער צענטראלער העלד פון איר שאפונג איז די פרוי, ווי א פאלקס־געשטאלט אין דער אומרויקער און סתירותדיקער תקופה. אין יאר 1989 איז שירה גארשמאן עולה געווען קיין ישראל, ווו זי האט ארויסגעלאזט עטלעכע ביכער. געשטארבן אין אשקלון.

Share this:TwitterFacebookPrintLike this:Like Loading...

Related
 



Post navigation


Next Post
די טיפקייט פון בלוי 



