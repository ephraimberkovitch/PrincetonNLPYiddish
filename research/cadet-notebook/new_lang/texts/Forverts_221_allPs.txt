 יידיש־קענער איבער דער וועלט, וואס ווילן פארבעסערן זייער לשון און קענטשאפט פון דער יידישער קולטור, קענען זיך שוין פארשרייבן אויף די אנליין־קורסן פון דער ארגאניזאציע, ״יא״, אויפן נייעם יאר, תשפ״ב / 2021—2022. ס׳רוב פון די קורסן ווערן געפירט פון ד״ר מרים טרין און אליעזר ניבארסקי. 
 די פראגראם נעמט אריין סיי שפראכלעקציעס, סיי ליטעראטור־קורסן ווי, למשל, ״זלמן גראדאווסקיס כתבים פון אוישוויץ״; א קורס וועגן דעם זשורנאל, ״יידישע שפראך״, און סתם שמועסן אויף יידיש. 
 מע וועט אויך דורכפירן א שרייבקורס דורך זום (אנגעפירט פון דער יונגער שרייבערין, עטל ניבארסקי), ווו ווייטהאלטער קענען זיך לערנען ווי צו פארבעסערן זייערע שריפטלעכע פעיקייטן, און חודשלעכע סעמינארן אויף ליטערארישע טעמעס. דער ערשטער סעמינאר אזא וועט מען געבן לזכר די סאוועטיש־יידישע שרייבערס מיטוואך, דעם 1טן סעפטעמבער, אבער מע מוז זיך פארשרייבן ביזן 25סטן אויגוסט. 
 צו זען די דאטעס און צייטן פון אלע זום־קלאסן (ווי אויך קלאסן וואס וועלן פארקומען פנים־אל־פנים אין ירושלים און תל־אביב), אדער זיך צו פארשרייבן אויף איינעם אדער מער פון די קורסן, שיקט א בריוול אויפן בליצאדרעס miriam\. trinh@gmail\. com 
