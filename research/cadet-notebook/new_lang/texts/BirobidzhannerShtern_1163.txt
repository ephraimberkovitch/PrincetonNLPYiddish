
 
 &nbsp; האיאר, צוליב באגרענעצונגען ארויסגערופענע מיט דער מגיפה פונעם קאראנע־ווירוס, קאנען ניט די ישראלים מקבל־פנים זיין אורחים אין זייערע סוכות. עס בלייבט נאר דער אלטער מינהג פון אושפיזין, וועדליק וועלכן עס ווערן אין דער סוכה סימבאליש איינגעלאדן, בייטנדיק איינער דעם צווייטן א טאג נאך א טאג, די תנ״ך־פערסאנאזשן: אברהם, יצחק, יעקב, יוסף, משה, אהרן און דוד. דאס זיינען די טראדיציאנעלע ״אושפיזין״ – ״אורחים״ אויף לשון־תרגום. די ישראלדיקע נאציאנאלע אינסטאנץ פאר יידיש האט ערב דעם יום־טוב פארגעלייגט די ליבהאבער פון דער יידישער שפראך און ליטעראטור צוגעבן צו זיי אויך דעם אומגעבראכטן דורך סטאלינישע קאטן יידישן סאוועטישן דיכטער פרץ מארקיש (1952 – 1895), לייענענדיק זיינע ווערק אויף יידיש און אין העברעישע איבערזעצונגען. דאס איז א המשך פון דער פראגראם ״מועדון יידיש מהבית״ (״יידיש־קלוב אין דער היים״), וועלכע די נאציאנאלע אינסטאנץ פאר יידיש האט איינגעפירט זינט דעם אנהייב פון דער מגיפה, ווען עפנטלעכע קולטור־אונטערנעמונגען זיינען פארווערט געווארן. 
 
 וו . אראנאוו 
 