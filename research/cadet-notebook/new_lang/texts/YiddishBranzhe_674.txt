

יאסל בירשטיין 



 by borisbud 
September 11, 2017November 14, 2017 Filed under:
ארכיוו
ווידעא 


יאסל בירשטיין (1920־2003) איז געווען אפשר דער לעצטער שרייבער, וואס האט זיך שאפעריש אויסגעלעבט אין צוויי נאציאנאלע שפראכן — יידיש און העברעיש. ער האט אויף זיי נישט בלויז געשאפן שריפטלעך, נאר מייסטעריש באהערשט די קונסט פון דערציילן זיי בעל־פה. אייגנטלעך, האט ער קיין מאל נישט גערעדט סתם אזוי; זיין גאנץ רעדן איז געווען צו דערציילן עפעס.
נעמט אומיסטן די זעלבע דערציילונג פון בירשטיין און פארגלייכט דאס אנגעשריבענע מיטן געהערטן פון אים גופא, וועט איר באלד זען דעם אונטערשייד. פון עטלעכע זייטלעך בלייבן צומאל א צען־פופצן קורצע זאצן; און סיי דא און סיי דארט פעלט אייך קיין פרט נישט. ס׳איז צוויי פארשיידענע זשאנערס, מיט אייגענע כללים און מיטלען, און יאסל האט זיך באנוצט מיט זיי אויף א ווירטואזן אופן.
ער האט פון זיין קונסט נישט געמאכט קיין סוד. ער דערציילט אונדז אליין, ווי אזוי דאס קומט ביי אים פאר אין זיין שרייבערישער לאבאראטאריע; וואס איז וויכטיק צו זען, הערן און פילן, אז א לעבנס־געשיכטע זאל פארוואנדלט ווערן אין א ליטעראטור־געשעעניש. ער איז ברייטהארציק. ער ווייסט גוט, אז פון פרעמדע שאפערישע סודות, קאן מען קיין אייגענע מעשיות נישט שאפן.
ב. ס.
די רשימה פילמען פון דער סעריע „מאנאלאגן פון יידישע שרייבערס‟:
שירה גארשמאן, אברהם קארפינאוויטש, מישע לעוו, יוסף קערלער, מיכאל בן־אברהם, יחיאל שרייבמאן, חיים ביידער, מרים האפמאן, א פרייטיק אין לייוויק־הויז.
צו באשטעלן דעם DVD וועגן יאסל בירשטיין, ווי אויך אנדערע פילמען פון דער סעריע, גיט א קוועטש:
borissandler50@gmail\. com

Share this:TwitterFacebookPrintLike this:Like Loading...

Related
 



Post navigation


Previous Post
מגילת־אסתי 

Next Post
א ווידוי נאך דער לוויה 



