

חיים ביידער: פאעט, עסיייסט, רעדאקטאר 



 by borisbud 
September 26, 2017July 5, 2018 Filed under:
ווידעא 


אזא פען־מענטש ווי חיים ביידער (1920־2002), האט געקאנט געבוירן ווערן נאר אין אן אוקראיניש יידיש־שטעטל. ביידער איז געווען דאס שפיגעלע פון אזא מין שטעטל. פון אזעלכע יידישע שטעטלעך אין אוקראינע זיינען פריער ארויס אין דער גרויסער וועלט אריין זיינע פארגייער און לערער: דוד האפשטיין, לייב קוויטקא, פרץ מארקיש, איציק פעפער, שמואל האלקין און אנדערע. אין זייער שאפונג האבן זיי צונויפגעגאסן די קלאנגען פון אוקראיניש און יידיש, די די אוקראינישע מעלאדיעס און יידישע ניגונים.
אין זיין שאפונג איז ביידער געווען גיריק און נייגעריק אויספרווון זיינע שאפערישע כוחות אין אלע געביטן: פאעזיע, פארשונג, זשורנאליסטיק, רעדאקטור. ווי א מענטש איז ער געווען א באשיידענער און א פארלאזלעכע „רעכטע האנט‟, ווייל ער האט זיך קיין מאל נישט געריסן אין די הויכע קאריערע־פענצטער; אים איז געווען גענוג צו האבן א שרייבטיש אין א שטילן ווינקל. אזוי איז געווען בשעתן וווינען אין אוקראינע, אין ביראבידזשאן, אין מאסקווע און לסוף — אין ברוקלין, ניו־יארק.
ב. ס.
די רשימה פילמען פון דער סעריע „מאנאלאגן פון יידישע שרייבערס‟:
שירה גארשמאן, יאסל בירשטיין, מישע לעוו, אברהם קארפינאוויטש, יוסף קערלער, מיכאל בן־אברהם, יחיאל שרייבמאן, חיים ביידער, מרים האפמאן, א פרייטיק אין לייוויק־הויז.
צו באשטעלן דעם DVD וועגן אברהם קארפינאוויטש, ווי אויך אנדערע פילמען פון דער סעריע, גיט א קוועטש:
borissandler50@gmail\. com

Share this:TwitterFacebookPrintLike this:Like Loading...

Related
 


Tagged: video 
Post navigation


Previous Post
STONES DON׳T BEAR WITNESS 

Next Post
לעוו בעריססקי, „שיינפלייץ‟ 



