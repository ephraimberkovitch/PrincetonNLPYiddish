
 אין דער גאלעריי אויף סאליאנקע־גאס האט זיך געעפנט אן אויסשטעלונג, געווידמעט דעם יוביליי פונעם וועלט־באוווסטן קינסטלער־מולטיפליקאטאר יורי נארשטיין. א הויפט־עקספאנאט פון דער אויסשטעלונג איז געווארן אן אינטרא צו דער טעלעוויזיע־פראגראם ״א גוטע נאכט, קינדערלעך!״, וואס נארשטיין האט געשאפן לויטן באשטעל פונעם ערשטן קאנאל אין 9991 יאר. אין 3002 יאר אויפן פעסטיוואל אין טאקיא איז דאס מולטיפליקאציע־בילד אריינגעגאנגען אינעם צעטל פון די בעסטע 051 מולטיפליקאציע־פילמען פון דער וועלט. 
 ״אויף דער אויסשטעלונג זיינען פאראן א סך קינסטלערישע ווערק, אויסגעפילט דורכן קינסטלער וואלענטין אלשוואנג. ער איז א מערקווירדיקער קינסטלער און רעזשיסאר, ער איז א לערער פונעם אלרוסלענדישן מלוכה־אינסטיטוט פאר קינעמאטאגראפיע. זיינע ווערק האבן מיך אנציקט, ער האט פארזאמלט אונדזערע מאטעריאלן און געמאכט עטלעכע קאלאזשן, וועלכע זיינען די צענטראל־עקספאנאטן פון דער אויסשטעלונג. ביי אים זיינען פאראן א סך ווונדערלעכע צייכענונגען, זיין ארט דענקען איז זיייער אינטערעסאנט, ער איז זייער א שפילעוודיקער קינסטלער״, — האט געזאגט נארשטיין. 
 די אויסשטעלונג וועט ארבעטן ביזן 12 פעברואר. אין משך פון צוויי חדושים וועט אין דער גאלעריי דורכגיין א פאראלעל־פראגראם אונטער דער אנפירונג פון יורי נארשטיין און היסטאריקער־קינאקענער געארגי באראדין: מייסטער־קלאסן פאר קינדער און א רעטראספעקיוו פון די מייסטערווערק פון דער סאוועטישער אנימאציע. 
 