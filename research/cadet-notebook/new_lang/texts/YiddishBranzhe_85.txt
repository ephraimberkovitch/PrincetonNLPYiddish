

דאס גאלד פונעם אסיען 



 by באריס סאנדלער 
January 1, 2021January 2, 2021 Filed under:
לידער
ליטעראטור 

משה לעמסטער
לאנגע און קורצע נעכט
כ׳האב געווארט — ביסט ניט געקומען…ווי געוויינטלעך, ערגעץ וואנדערסט\. פאר מיר די קורצע נאכט פון זומערווערט אן דיר די סאמע לאנגע.
אט ברענגען דיך די קאלטע ווינטן,ווי א מתנה צום געבורטסטאגאון די לאנגע נאכט פון ווינטערווערט מיט דיר די סאמע קורצע…
קיין מאל ווייס איך ניט אויף זיכער:ווען זשע וועסטו קומען ווידער\? אויף וואס צו ווארטן, און זיך ריכטן\? זומער מאכסט מיט מיר און ווינטער….
ניטא אויף דער פראגע קיין ענטפער
מע ווייסט פאר וואס די זון עס פלאקערט,פאר וואס אין פעלד א בלימל בליט,ניטא קיין ענטפער אויף איין פראגע:— זאג, פאר וואס דו האסט זי ליב?
מע ווייסט ווי ס׳איז געבויט דער אטאם,וווהין א ווייטער שטערן פליט,ניטא קיין ענטפער אויף איין פראגע:— זאג, פאר וואס דו האסט זי ליב?
מע ווייסט פאר וואס א הארץ זיך מאטערט,ווען דארט א ליבע פלאמט און גליט…ניטא קיין ענטפער אויף איין פראגע:— זאג, פאר וואס דו האסט זי ליב?
מיין רייכטום
איך בין צופרידןמיטן געזונט און פרנסהאיך ווער רייכער פון יאר צו יאר —עס לייגט זיך דאס גאלד פונעם אסיעןאויפן זילבער פון מיינע האר.
דאס הארץ איז פאר אלעמען אפןניטא קיין שינאה און קינאה דארט…עס לייגט זיך דאס גאלד פונעם אסיעןאויפן זילבער פון מיינע האר.
ווען בייזע ווינטן עס בלאזןאיך מיט שלום נעם אויף די וואר…עס לייגט זיך דאס גאלד פונעם אסיעןאויפן זילבער פון מיינע האר…

Share this:TwitterFacebookPrintLike this:Like Loading...

Related
 


Tagged: fasadliteraturepoetryYiddish 
Post navigation


Previous Post
בוקארעשטער שריפטן (סוף) 

Next Post
אין דער צייט פון קאראנא־ווירוס (5) 



