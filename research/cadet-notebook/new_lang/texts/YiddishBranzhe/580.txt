

דער נעכטן איז נאך ניט אויסגעגאנגען 



 by באריס סאנדלער 
December 7, 2017December 6, 2017 Filed under:
איבערזעצונגען
לידער 

 
ארקאדי סאנדלער
דער שער־בלאט פונעם בוך ״דאס שפיגלבילד דורכן קאליידאסקאפ״
* * *
ווי א זאמדעלע וויל איך ליגן דארט
ווו דאס וואסער גיסט זיך צונויף
מיט דער פלאזשע
אין הימל דורך פויסט
די וואלקנס איז אין אפשפיגלונג פון אויג
נישט איבערציילן
שוין בעסער פארגעסן אין זיי
אדער אפשניידן מיט דער שארף
פון מעסער צי ווי א זאניטעצע
מיט א בריטווע ווי פוטער
ווי א שלאנג פון הויט
פון די טעג ארויסקריכן
לאנגזאם ניט־אייליק
ווייל דיין צורה געפעלט ניט
דער וועלט…
נאר איינער
אין קאסמאס פליען האסו געטרוימט
אבער זינקסט אין ים ווי א מעדוזע
* * *
דער נעכטן איז נאך ניט אויסגעגאנגען,
און דער מארגן דערמאנט שוין דעם היינט,
לויט זיין פארב. זעט אויס, דער קינסטלער
האט שלעכט אויסגעשווענקט די פענדזלעך.
די זון אין קאלוזשעס וועפט זיך גיך אויס.
בפרט אונטער די רעדער פון אויטאס —
זיי איילן זיך שטענדיק. די פיס —
ווער רעדט וועגן ראווער. פארגעס!
די הענט — ניט פליגלען זיי זיינען.
עס האלט זיי ניט די לופט,
אפילו, אויב פאכען מיט זיי,
די פינגער צערוקט אויף די דלאניעס.
עס טויג ניט דאס פאכן —
ניט ארויפפליען העכער דעם פופיק,
סיידן — פאלן פון דאך אין א קאלוזשע
אן זונשטראלן, נאר די פארב פון גרויען שטויב.
* * *
כ׳האב איר געגעבן קלאר צו פארשטיין,
אז דאס וויין וואס זי האט געטרונקען,
איז ניט מער ווי א פשוט וויין,
און ניט נייטיק איז זיך אנצוטרינקען
און אפנארן זיך אליין.
כ׳האב געוווסט, אז ס׳איז עכטע ליבע,
ווייל דער שכל האט פארלוירן דעם זין,
און דאס הארץ האט געבענקט נאך מוזיק
און נאך נארישע פארביקע סטענגעס.
און געשען איז א ליבע. ביז…
אין טערמינאל איז א פרוי צו איר
צוגעקומען און פארקויפט עטלעכע
רעליגיעזע ביכער מיט א צווייפלענדיקן אינהאלט —
„פינף אויפן פרייז פון איין בוך…‟
פון ענגליש — בערל קאטיק
אברהם (אב.) סאנדלער איז געבוירן געבוירן געווארן אין בעלץ, מאלדאווע אין 1976. געוואקסן און דערצויגן אין א שטוב פון א יידישן שרייבער. אין 1992, צוזאמען מיט די עלטערן, האט ער עולה געווען קיין ישראל. געוווינט אין ירושלים. געדינט אין צה״ל. חתונה געהאט. א טאטע פון פינף קינדער. זינט 2004 וווינט ער אין סטייטען איילענד, ניו־יארק, און שרייבט לידער אויף ענגליש און רוסיש. בלאגער פאר עטלעכע עלעקטראנישע צייטונגען זיין ערשטע פאעטישע לידער־זאמלונג איז דערשינען אין יאר 2016.

בילדער פון ארקאדי סאנדלער צום ציקל: ״דער נעכטן איז נאך ניט אויסגעגאנגען״
This slideshow requires JavaScript.
 

Share this:TwitterFacebookPrintLike this:Like Loading...

Related
 



Post navigation


Previous Post
פון אונדזער עזבון: מארק (מאיר) ראזומני (1896־1988) 

Next Post
א יידישער שייגעץ 



