
 עמ. קאזאקעוויטש איז געווען דער סאוועטישער שרייבער און דיכטער אויף יידיש און רוסיש. איז געבוירן געווארן אין קרעמענטשוג (איצט אוקראינע), אין 1931 יאר איז אריבערגעפארן קיין ביראבידזשאן. אין א יאר&nbsp; ארום זיינען אהין אריבערגעפארן זיינע עלטערן. זיין פאטער הענעך קאזאקעוויטש איז געווארן דער רעדאקטאר פון ״ביראבידזשאנער שטערן״, און עמקא (ווי מע האט גערופן עמאנוילן) האט מיטגעארבעט מיט דער צייטונג, געשריבן א סך וועגן דער בויונג פון דער יונגער שטאט און דער יידישער אויטאנאמער געגנט\. אין 1932 יאר איז אין דער דרוקעריי ״דאלפאליגראפטרעסט״ נומ\. 11 (שט. ביראבידזשאן) אפגעדרוקט געווארן דאס ערשטע פאעטישע זאמלבוך פון עמ. קאזאקעוויטש ״בירעבידזשאנבוי״, די לידער פון וועלכן פובליקירן מיר אינעם היינטיקן נומער. 
 עמ. קאזאקעוויטש 
 בירער בריק 
 דער קארייער אויפן הילצערנעם פאראם 
 האט געקוקט אין ווירבלדיקן שטראם. 
 ס׳הענגט א הימל, ווי א בלימלדיק געוואנט, 
 צי א ווונדער, 
 &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; צי א זון איז דאס – 
 &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ניט פרעג! 
 ס׳איז דער ערשטער ברעג – א גרינע בוימער־וואנט. 
 און א בוימער־וואנט איז אויך דער צווייטער ברעג. 
 דער קארייער אויפן הילצערנעם פאראם 
 האט א שפיי געטאן אין ווירבלדיקן שטראם. 
 גייט ארויף א פערד מיט שטילן טראט, 
 שלעפט ער, דער פאראם, אונדז אלע מיט. 
 דער קארייער דרייט זיין גרויסע ראד 
 אזוי כמורנע, אזוי שווער און אזוי מיד. 
 הערט ער ווי עס קוויטשען שטיל די שטריק? 
 הערט ער, ווי גערודער טוט א קנאל? 
 זעט ער, ווי מיר בויען דארט דעם בריק 
 ביי דעם אפפלוס אינעם גרינבלעכן קאנאל? 
 הויבן סוואיעס זיך עקשנותדיק און שטאלץ? 
 שפייען אויף דעם שוים מיט דולן שטראם, 
 סקריפעט דער פאראם מיט פוילע האלץ 
 און עס קוויטשען שטריק אויף דעם פאראם. 
 צי א ווונדער, 
 &nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp; צי א זון&nbsp; איז דאס – 
 &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ניט פרעג, 
 קוק ניט אום זיך – ניט אין הויכן, ניט אויף צוריק. 
 פונעם ערשטן 
 &nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; ביזן צווייטן ברעג 
 נענטערט זיך 
 און נענטערט זיך 
 &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; דער בריק! 
 מיי 1932 
 זעסט געליבטע 
 זעסט געליבטע. דו זעסט ווי עס לייכט 
 די מיזרחדיק־נאענטע לבנה? 
 זיך דערמאנען דיין שמייכל איז לייכט, 
 נאך לייכטער איז גארניט דערמאנען. 
 אלע שטערנס פאלן אראפ 
 און ווערן צעטראטן אמערסטן. 
 לייג אוועק דיין אומגליקלעכן קאפ 
 אויף מיין ברוסט איבער מיילן און ווערסטן. 
 גיב דיין ווונדער־פחדנישן מויל, 
 וועלכן איך האב אויף אייביק באשווארן 
 דורך צעדריי פון קילאמעטער – קנויל, 
 דורכן גאל פון מיליאן סעמאפארן. 
 בייס איך קינדערש די הארבע ליפ 
 קוק איך אום זיך אויף יעדן קוריער־צוג – 
 כווייס דאך מיידל, אז דו האסט מיך ליב 
 און וועסט קומען, וועסט קומען אהערצו. 
 זעסט געליבטע ווי שרייבן איז לייכט, 
 ווען לבנה צעווארפט אירע שטרייפן. 
 און איך פיל, אז מיר ביידע באגלייך 
 זיינען שיין, זיינען שטארק, זיינען רייך, 
 אז מיר קאנען אליין ניט באגרייפן! 
 מיי&nbsp; 1932 
 מאטל כאפט פיש 
 &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; מ. קאדישעוויטשן 
 &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; מיין מאמע גנבעט פיש אין מארק… 
 &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; (פון אן אלטן פאלקס־ליד) 
 און אט דא – אמור איז. און אט דארטן – לאנד איז. 
 נעצן זינקען. 
 &nbsp;&nbsp;&nbsp;&nbsp; זעגלען זינגען. 
 &nbsp;&nbsp;&nbsp;&nbsp;&nbsp;&nbsp; כוואליעס כלינען כליפקע. 
 אויף די כוואליעס וויגן זיך די פישערשע שאלאנדעס. 
 און די פישערס פארען זיך און זינגען שטיל און פיפקען 
 ס׳וועט אויסגעפילט דער פלאן זיין! 
 ווינטן זיינען פריש! 
 נעצן זיינען פעסט! 
 הארפונעס זיינען שארף! 
 מע דארף נאך האבן פיש? 
 מע דארף! 
 מע דא־ארף! 
 פליען די הארפונעס מיט עקשנותדיקער שינאה, 
 און די נעצן טרעשטשען, 
 &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ווי צווייגן אונטער פיס. 
 גלייך אנטקעגן כינע 
 &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; גייט דא די פוטינע – 
 מע דארף נאך האבן פיש? 
 מע דארף! 
 געוויס! 
 נאר ווי בין איך עס דא, 
 ווען ס׳בלאזט א ווינט א פרישער? 
 נאר ווי קום איך אהער? 
 וואס איז עס פאר א נס? 
 הע! כ׳בין אויך א יונגער 
 און א מוסקלענדיקער פישער – 
 וואס איז דען, 
 &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp; אויב איך שטאם 
 &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; פון פאריטש צי אדעס? 
 &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ס׳וועט אויסגעפילט דער פלאן זיין! 
 &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ווינטן זיינען פריש, 
 &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; נעצן זיינען פעסט, 
 &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; הארפונעס זיינען שטארק. 
 &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; מע דארף נאך האבן פיש? 
 &nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp; מע דארפף! מע דא־ארף!.. 
 פאנצערלעך אויף פישן – זאפטיקע און בלייכע, 
 האריק מיינע פיס אויף ווינטן און אויף זון. 
 
 וואס לאכסטו? 
 וואס איך לאך? עס זאגט שלום־עליכם: 
 
 דאקטוירים הייסן לאכן. 
 לאכן איז געזונט! 
 
 א קטא אן? 
 ס׳ארט דיך ווער? 
 
 די ווינטן זיינען פריש! 
 נעצן זיינען פעסט! 
 הארפונעס זיינען שארף! 
 מע דארף נאך האבן פיש? 
 מע דא־ארף! 
 מע דארף! 
 (1932 אמורזעט) 
 
 