 מענטשן וואס האלטן אין מיטן איבערזעצן א בוך פון יידיש אויף ענגליש ווערן פארבעטן אנצוגעבן אויף א פארש־סובסידיע, ווי טייל פון א סעריע ווארשטאטן מיט אנדערע איבערזעצער. 
 די יערלעכע פראגראם, וואס איז פארלייגט געווארן אין 2013, ברענגט צונויף די סטיפענדיאנטן אויף דריי צוויי־טאגיקע ווארשטאטן (צוויי מאל — פנים־אל־פנים ביים יידישן ביכער צענטער אין אמהערסט, און איין מאל — אנליין), כדי ארומצורעדן יעדן איינעמס בוכפראיעקט און העלפן העכערן די קוואליטעט פון די איבערזעצונגען. 
 די סטיפענדיאנטן ארבעטן אויך איינס אויף איינס מיט א באזונדערן בעל־יואץ, וואס שייך אלע אספעקטן פון זייער פראיעקט, אריינגערעכנט עצות ווי צו געפינען א פארלאג וואס זאל דאס בוך ארויסגעבן. 
 די פראגראם איז געווידמעט סיי די מענטשן וואס זעצן איבער א ווערק צום ערשטן מאל, סיי די וואס האבן שוין פובליקירט אן איבערזעצונג. 
 יעדער סטיפענדיאנט וועט באקומען $5,000 און א פארשפאנד ביז $1,000. די צוויי ווארשטאטן אין אמהערסט וועלן פארקומען אין יוני 2022 און מארץ 2023, און דער אנליין־ווארשטאט — אין אקטאבער 2022. 
 נאך מער אינפארמאציע אדער זיך צו פארשרייבן אויף דער פראגראם, גיט א קוועטש דא . 
