
 לידער 
 
 
 
 
 ווען סע שטארבט אפ א בוים 
 ווען סע שטארבט אפ א בוים 
 פאלן אראפ די בלעטער. 
 בלעטער גרינע און געלע 
 פאלן שטיל, ניט געשווינד. 
 ווען סע שטארבט א פאעט, 
 פארבלייבן די לידער די העלע, 
 און ווי יתומעלעך, קלאגעדיק, 
 ציטערן&nbsp; זיי אויפן ווינט… 
 דעם טאטנס ניגו 
 אויפן וועג שטיי א בוים, 
 שטייט עס איינגעבויגן. 
 אלע פייגל פונעם בוים 
 זיינען זיך צעפלויגן. 
 איציק מאנגער 
 אפילו אין חלום, 
 אפילו אין טרוים 
 עס שטייט פאר די אויגן 
 דער אלטינקער בוים. 
 ווו זיינען די בלעטער? 
 עס ווייסט בלויז דער ווינט. 
 ווו זיינען די פייגל? 
 אנטלאפן געשווינד. 
 אנטרונען געווארן, 
 צעזייט און צעשפרייט, 
 אין קאלטן פרימארגן 
 מיט נעפל באגלייט… 
 דעם טאטנס נגינה 
 איך האב פארגעדענקט. 
 דעם טאטנס נגינה 
 איך האב פארגעדענקט. 
 שעקספירן וועלן נאך קומען 
 שעקספירן וועלן נאך קומען. 
 די וועלט מיט זיי שוין שוואנגערט. 
 טראדיציעס קורצע און לאנגע 
 זעצן זיך פאר אין אומעט. 
 עס דרייט זיך גלגל־החוזר, 
 די וועלט וועט אירס נאך באקומען… 
 זעצן זיך פאר די טראדיציעס, – 
 שעקספירן וועלן נאך קומען. 
 פונעם זאמלבוך ״א פריילעכער רעגן״&nbsp; ביבליאטעק פון דער היינטצייטיקער יידישער ליטעראטור 
 
 