
 דער באנק פון ישראל האט פארגעשטעלט צוויי נייע באנקנאטן 
 
 אויף 02שקלימדיקן באנקנאט איז אנגעמאלט די דיכטערן רחל (רחל בלווושטיין). זי איז געבוירן געווארן אין סאראטאוו אין 0981 יאר אין דער משפחה פון א סוחר. רחל איז אויסגעוואקסן אין פאלטאווע, ווו זי האט זיך געלערנט אין דער יידישער שול (אויף יידיש און רוסיש), דארטן האט זי גענומען די ערשטע שטונדן אין העברעיש. זי איז געווען אלט 91 יאר, ווען זי האט צוזאמען מיט איר שוועסטער עמיגרירט קיין פאלעסטינע. דארטן האט זי זיך באזעצט אין א מושב אויפן ברעג ים כנרת. דארטן האט זי אנגעהויבן שאפן די לידער אויף דער העברעישער שפראך — א סך פון זיי זיינען געווארן די קלאסישע ווערק פון דער נאציאנאלער ליטעראטור. אין גיכן איז זי שלאף געווארן אויף טובערקולאז, אבער האט ווייטער געשריבן און איבערגעזעצט לידער פון רוסיש, פראנצייזיש און יידיש אויף דער העברעישער שפראך. פארשידענע קאמפאזיטארן האבן אנגעשריבן מוזיק צו א סך אירע לידער, וועלכע זיינען געווארן די נאציאנאלע זינגלידער פון ישראל. רחל בלווושטיין איז געשטארבן אין תל־אביב אין 1391 יאר. אויפן רעווערס פונעם באנקנאט איז אפגעדרוקט א פראגמענט פון איר ליד ״ים כנרת״. 
 אויף 001שקלימדיקן באנקנאט איז אנגעמאלט די דיכטערן לאה גאלדבערג, וועלכע איז געבוירן געווארן אין קעניגסבערג אין 1191 יאר. זי האט זיך געלערנט אין דער העברעישער גימנאזיע אין קאוונע. שפעטער איז זי אריבערגעפארן קיין דייטשלאנד, זיך געלערנט אין צוויי אוניווערסיטעטן, האט באקומען די שטופע דאקטאר פון פילאסאפיע. אין 5391 איז זי אריבערגעפארן קיין פאלעסטינע, האט געווינט אין תל־אביב. דארטן איז זי אריינגעגאנגען אין דער ליטערארישער געזעלשאפט ״יחדיו״ (פארזיצער — אברהם שלונסקי, וועלכער האט איר געהאלפן צוגרייטן צום דרוק איר ערשטן זאמלבוך ״טבעות עשן״, 5391). אלס טעאטראלער קריטיקער האט גאלדבערג זיך פובליקירט אין די צייטונגען ״דבר״ (6391 — 2491) און ״על המשמר״ (3491 — 8491). זי איז אויך געווען א ליטערארישער קאנסולטאנט פונעם טעאטער ״הבימה״ (פון 9491 יאר אן) און א מיטגליד־קארעספאנדענט פון דער אקאדעמיע פאר דער העברעישער שפראך (פון 9591 יאר אן). פון 2591 יאר אן איז גאלדבערג געווען א לערער פון ליטעראטור־קענטעניש אינעם העברעישן אוניווערסיטעט אין ירושלים. 
 