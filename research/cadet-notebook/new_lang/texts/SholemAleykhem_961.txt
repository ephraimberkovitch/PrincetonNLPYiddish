 
 מנחם־מענדל [2]: שיינע־שיינדל צו איר מאן מנחם־מענדל 7 
 שלום עליכם 
 פון  
www\. cs.uky\. edu/~raphael/yiddish/sholemAleykhem/contents\. html  
 
שיינע־שיינדל פון פתרילעווקע צו איר מאן מנחט״מענדל
אין וארשע
  
7
  
לכבוד בעלי היקר החכם מופלג הנגיד המפורסם מוהר״ר מנחם מענדל ניי!
  
ערשטנס קם איך דיר צו מעלדן, אז מיר זענען אלע גאט צו דאנקען
אין בעסטן געזונט, גיב גאט דאס נעמלעכע פון דיר צו הערן אויף ווייטער ניט
ערגער. צווייטנס שרייב איך דיר, בעלי היקר, אז מען שלאגט אונדז
אפ די טירן, מיר און דער מאמע זאל לעבן, ניט נאר אייגענע פון דער משפחה,
ניט נאר שכנים, פריינד און גוטע פריינד, ווילד פרעמדע, גאר אזעלכע, וואס
איך האב זיי קיין מאל אין מיינע אויגן ניט געזען און אזעלכע, וואס איך קען
אפילו ניט זייער באבעס באבע, צום מיינסטן די צונויפגעלאפענע פון די דער״
פער, וואס מען האט זיי ארויסגעטריבן. זיי לאזן ניט לעבן, האבן קיין צייט ניט,
מ׳זאל זיי טאקע שוין און טאקע באלד אנרופן דאס נייע לאנד, וואס דו שרייבסט,
אז מען האט דאס געפונען פאר יידנס וועגן, און ווו ליגט עס ווילן זיי וויסן ―
ווייטער אדער נענטער וווי קיין אמעריקע? וויפל טעג, למשל, דארף מען פארן
ביז מען קומט אויפן ארט 1 און וי אזוי פארט מען אהין, ― צי איבער א ים
צי אן א ים? און וועמען נעמט מען אהין, ― נאר באווייבטע, צי ניט קיין
באוויינטע אויך? און מיטן פריזיוו וווי אזוי ווועט זיין? צי וועט זיך עס שענקען,
אדער מ׳וועט טאקע אלץ דארפן צאלן די 200 רובל שטראף? ווארעם דאס וואס
דיין געזעט שרייבט, אז מ׳האט דעם שטראף אראפגענומען, ווייסט ער ניט ער
עס האט אים געשערן אט האט מען ערשט יענע וואך ביי אונדזער 
שעיהדודס שוועסטערס מאן, דאדיע לעמעשקע, איבערגעשריבן די בענקלעך מיט
די קישעלעך מיטן סאמאוואר און אפילו מיט די אלטע סידורים, פאר זיינעם
א שטיפברודער, וואס זיין טאטע האט זיך מישב געווען אויף דער עלטער און
האט חתונה געהאט דאס אנדערע מאל און איז אריבערגעפארן צום ווייב קיין
ראכמעסטריווקע און האט דארטן געהאט דיין טאטנס פסק. ביי דיין טאטן
איז פון א סאסי געווארן א יאסי, און ביי אים איז פון בתי אויסגעוואקסן א
משה. וי אזוי איז דאס מעגלעך, ווועסטו הערן.
  
געקומען קיין ראכמעסטריוקע, איז למזל ביי אים געבוירן געווארן א מיידל
  
129
    
בתיה, איז ער געקומען צום דארטיקן ראבינער, דאדיעס טאטע הייסט עס,
פארשרייבן דאס מיידל און זאגט אים נאך בפירוש: ,פארשרייבט מיר, זייט
מוחל, זאגט ער, א מיידל בתיה״. גייט דער ראבינער, א פנים א צעטראגענער
מלאך, אדער גלאט א טויבער האצמאך, און נעמט און פארשרייבט זי אקוראט
צווישן די יינגלעך און שטעלט אוועק אויפן ארט פון בתי ― מאסיע, איז פון
מאסיע געווארן מאסיע און פון מאסיע משה, און אלין האט ער זיך מישב
געווען, דאדיע לעמעשקעס טאטע הייסט עס, און שטארבט גאר אוועק און די
אלמנה מיט די קינדער פארן אריבער קיין אמעריקע צו אירן א ברודער, און
דא זוכט מען מסתמא משהן צום פריזיוו און קיין משה איז דאך קיין מאל אויף
ער וועלט ניט געוען, האט ער זיך ניט געיאוועט, האט מען אים גענומען
און מען האט אים אפגעשטראפירט אין דריי הונדערט קערבלעך. ביי וועמען זשע
זאל מען זיי מאנען 1 פארשטייט זיך, ביי דאדיען, ער איז דאך א ברודער, טאקע
ניט פון איין מאמע, נאר פארט א ברודער! טענהט ער דאך אבער, דאדיע הייסט
עס, אז ער האט זינט ער לעבט קיין ברודער ניט געהאט, ער קאן אויסוויייזן
מיט הונדערט טויזנט עדות, אז ער איז איינער! הערט מען אים וי דעם חזן
צו אויסנעמניס און מען הייסט אים צאלן געלט. וואלט ער געגאנגען ווי א
מענטש, טאקע דאדיע הייסט עס, וואלט ער אויסגעכלאפאטשעט פון ראכ״
מעסטריווקע פאפירן, אז משה איז גארניט משח. נאר בתי. איז דאך אבער
פאראן א שעיה־דוד אויף דער ועלט, א ייד וואס האט ליב געבן עצות, קומט
ער צו לויפן אקוראט ווען דער פריסטאוו איז געקומען אפשרייבן די בעבעכעס
און רופט אפ דאדיען אויף א זייט און סודעט זיך מיט אים. זאגט אים דער
פריסטאוו; וואס איז פאר סודות? ענטפערט אים שעיה־דוד ווי אן עזות־ פנים,
אז ס׳איז ניט; פא זאקאנו* און טיטשעט אים גלייך אין פנים אריין דעם געזעט,
טאקע דיין געזעט, וואס דו שרייבסט דארטן, און ווייזט אים אן מיטן פינגער,
אז ס׳שטייט געשריבן ,טשארני נא ביעלא*, אז מ׳האט די 200 רובל שטראף שוין
לאנג מוחל געווען דורכן מאניפעסט, און חזרט אים איבער נאך א מאל דאס
ווארט, אז ס׳איז ניט 2פא זאקאנו״. פארדריסט עס אים, דעם פריסטאוו הייסט עס,
זאגט ער:;ווארט אויס א ביסל, וועל איך אייך באלד ווייזן, וואס הייסט ניע
פא זאקאנו״, און נעמט דעם געזעט און פארחתמעט אים מיט זיבן חתימות, און
זיי, דאדיען הייסט עס מיט שעיה־דודן, זעצט ער איין און האלט זי אפ צויי
מעת־לעת, עס האט נאך געקאסט געלט ביז מ׳האט זיי ארויסגעלאזט, און מיטן
געזעט, וואס וועט זיין דער סוף, ווייסט מען נאך ניט. זאגן זאגט מען אפיל,
  
130
    
אז ס׳וועט ניט זיין גארניט. נאר צו וואס, פרעג איך דיך, האט מען עס באדארפט?
― אט האסטו דיר דיינע ישועות ונחמות, וי זאגט די מאמע: סישטייט געשריבן;
גע מיאלע באבא כלאפאטי, קופילא סאבי פאראסיא..
  
הכלל, בי אונדז אין שטוב איז היינט א גאנצער יריד. אויף און אפ. דער
ארויס, דער אריין, ס׳איז גארניט אפצוטרייבן זיך פון די יידן! אלע זענען זי
גרייט היינטיקן טאג אריבערצופעקלען זיך אהין מיט די ווייבער און מיט די
קינדער און מיטן בעטגעוואנט און אפילו מיטן פסחדיקן געפעס, און זיי מוטשען
מיך, איך זאל זיי נאר זאגן, ווילן זיי, דעם נאמען פונעם לאנד! זאג איך זי
;טשעפעט זיך אפעט, איך בעט אייך, איך וייס נאך אלייין ניט!* ― גלייבן
זיי מיר ניט. עוואס הייסט, זאגן זיי, איר זענט דאך עטעס א ווייב ביז הונדערט
צוואנציק יאר, וואס איז שייך, איער מאן ווייס און איר ווייסט ניט 1..* אי מיר
טאקע א חרפה און א בושה, אזא יאר אויף מיינע שונאים! נאר וואס קאן איך
טאן? שווייג איך, ווי זאגט די מאמע: שלינג אראפ און גיב א שמייכל און
א מכה זאל יענער ויסן, אז ס׳איז א ביינדל..:
  
און וואס דו שרייבסט מיר, בעלי חיקר, פון דיינע מיליאנערן, די רויט״
שילדס מיט די בראצקיס מיט די איבעריקע דארט, וואס האבן זיך קוים 
ארומגעקוקט אויף די ארעמע־לייט, איז טאקע גאנץ פיין פון זייער זייט, נאר איך
וואלט וועלן וויסן איין זאך ― וו זענען זיי געווען ביז אהער, וואס האבן זי
געשוויגן? זיי האבן זיך דערמאנט א פנים, ― אפילו שפעטלעך, נאר פארט
דערמאנט,. ― אז ס׳איז דא א יענעוועלט מיט א גיהנום און מיט א גך־עדן
און מיט א מלאך־דומה, ווי זאגט די מאמע: ס׳שטייט געשריבן, אז ווויל איז
דעם מענטשן וואס פארגעסט ניט, אז ער באדארף שטארבן.. מסתמא האט זי
עפעס צוגעקוועטשט, וואס זיי זענען געווארן מיט א מאל אזוי גוט, כאטש לייג
זי צו צו א געשוויר... איך האב נאר מורא, מענדל, הלוואי איך זאל ליגן זאגן,
ס׳זאל ניט זיין מיט זיי דאס, וואס מיט אונדזער נגידס מיכל שטיינבארגס ייב
דבורה־עטל איז געווען בעת איר מאן איז געלעגן, ניט דא געדאכט, אויפן 
טויטבעט, מ׳האט אים אראפגעבראכט א פראפעסאר פון יעהופעץ צו מאכן אים, ניט
פאר מיר געדאכט, א רעפעראציע, די געדערעם אויסשניידן מיטן מאגן מיט
די קישקעס מיט וואס דו ווילסט! האט זי געשיקט זאגן דעם רב, דבורה־עטל
הייסט עס, אז זי איז מנדר האלב פארמעגן אויף ארעמע־לייט, אויב איר מיכל
וועט אויסהאלטן די דאזיקע רעפעראציע און וועט לעבן בלייבן און געזונט
ווערן. איז זיך מישב דער רב און טרייבט צונויף אלע תלמוד־תורה־קינדער
  
121
    
אין שול אריין און מ׳זאגט תהילים און מ׳לערנט משנית, די גאנצע שטאט איז
אויף, אלע בעטן גאט פארן נגיד, ס׳טוט זיך חושך ― א קלייניקייט, א מענטש
איז מנדר האלב פארמעגן! און גאט האט געהאלפן, מע האט אים געמאכט די
שיינע רעפעראציע, מיכלען הייסט עס, מ׳האט אים, זאגט מען צעשניטן אויף
שטיק־שטיקלעך און, וואס טויג דיר א סך, ער איז לעבן געבליבן און איז
געזונט געווארן ― אויף אלע מיינע ליבע ― עסט און טרינקט און גייט ארום,
א מענטש גלייך מיט אלע מענטשן! איז דאך אין שטאט געווארן ששון־ושימחה,
ערשטנס, א ייד איז געזונט געווארן, איבערגעטראגן אזא רעפעראציע! און
צווייטנס, טאקע די נדבה, וואס וועט אריינפאלן אין שטאט. א קלייניקייט ―
האלב פארמעגן! ס׳איז שוין אפילו געווען אן אסיפה ביים רב, וואס מ׳זאל טאן
מיטן געלט. מ׳האט זיך שוין א ביסל געקריגט אויך, שיער ניט דערגאנגען צו
פעטש ― און ס׳איז געבליבן, מ׳זאל פריער אפנעמען דעם נדר, דערנאך וועט
מען זיך קריגן. און מ׳איז געקומען צו איר צו גיין, צו דבורה־עטלען הייסט עסי
דער רב און דער דין, און די פיינסטע בעלי״בתים פון שטאט, איר אפגעבן
מזלדטוב מיט איר גאסט, זי האט אזא גאסט ― איר מיכל האט זיך דאנקען גאט
אוייסגעקאראטשעט, ארויסגעריסן זיך פונעם מלאך־המוותס הענט ― ברוך מחיה״
מתים! גייט זי, דבורהיעטל הייסט עס, און שטעלט זי אוועק לעקעך און
בראנפן און א ביסל איינגעמאכטס און בעט זיי זיי זאלן זיצן און עפעס נעמען
אין מויל אריין, פארזוכן פון איר איינגעמאכטס. דאנקען זיי איר זייער שיין פארן
איינגעמאכטס און מאכן מיט איר א שמועס מכוח רעפעראציעס, פראפעסארן
שנייידענישן און טאקע מכוחן נדר, מכוחן האלבן פארמעגן, וואס זי האט מנדר
געווען און וואס צוליב דעם זענען זייי טאקע געקומען.. פוילט זי זיך ניט,
דבורה־עטל הייסט עס, בינדט אויף א קניפל און נעמט ארויס און טראגט זי
צו א גאנצן כפ״הער, א הארטן פינפאונצוואנציקער! בלייבט דאך מסתמא דער
גאנצער עולם געפלעפט. ס׳איז זי פשוט געווארן פינצטער אין די אויגן:
,סטייטש, דבורח־עטל, גאט איז מיט אייך! וואס איז די מעשה 1 אייער מאן
פארמאגט מער ניט ווי א פופציקער? געשיקט זיך עס 11* פאלט זי ניט אראפ
ביי זיך, דבורה־עטל הייסט עס, און ענטפערט זיך אפ גאנץ קאלט: עוואס
געהערט זיך עס אן, זאגט זי, מיט מיין מאן און מיט זיין פארמעגן? איך האב
מנדר געווען, זאגט זי, האלב פון מיין פארמעגן, ניט פון מיין מאנס פארמעגן
― און וואס איך האב געזאגט, זאגט זי, בין איך מקיים...* אזא וצדקתך! האסטו
עפעס צו איר 1 זיי שטייט אן אלצדינג, אפילו גאט אליין אפנארן, אבי ער לאזט
  
132
    
זיך, איז אויך נישקשה... ווי זאגט די מאמע: א נגיך זאל גיין מיטן קאפ אראפ,
ועט מען אויך זאגן ס׳איז שיין.. אן אויסכאפעניש וואלט געמעקט קומען אוייף
אלע נגידים פון דער גאנצער וועלט, וואלטן אפשר די ארעמעלייט א מאל
אויפגעריכט געווארן, ווי עס ווינטשט דיר פיל גוטס און אימער גליק דיין
באמת געטריייע פרוי
  
שיינע־שיינדל
  
יא, וואס איז די מעשה, וואס דו שרייבסט גארניט וועגן מענדל ביילעס, ―
וואס איז דער תכלית, ביז וואנען ווועט מען אים האלטן און וואס וועט ער 
אויסזיצן? ממה־נפשך, ווי זאגט די מאמע: אדער גיט מיר לעקעך אדער טרייבט
מיך ארויס.. זי איז זייער גערעכט: אדער לאז מען אים מישפטן אדער לאז
מען אים שוין ארויסלאזן! אלע ווייסן דאך אז ער איז גאט די נשמה שולדיקי.
און דאס ווייסטו כאטש, מנחם־מענדל, אז ער קער זיך אן מיט דיר א שטיקל
אייגענער, טאקע אט דער ביילעס? אפשר ווילסטו וויסן ווי אזוי? וועל איך דיר
אויסרעכענען: מיין טאטנס מומע שיינדל, וואס איך בין נאך איר א נאמען, האט
געהאט א טאכטער ליפשע, האט זי געזאלט זיין א כלה, דאס הייסט, זי איז
שוין טאקע געווען א כלה פאר מענדל ביילעסעס א געשוועסטערקינד, ער האט
אויך געהייסן מענדל און אויך ביילעס, איז דער שידוך געווארן אויס שידוך,
איבער וואס פאר א פריטשינע ― ווייס איך ניט.. מ׳קאן ניט זאגן, קיין גרויס
קרובהשאפט איז דאס אפילו ניט, נאר דאך א פריינטל. ווי זאגט די מאמע:
דער מומע קרעניסס מילכיק לאקעזן־טעפל אן אייגענע פאקרינזקע..
  
133
    
מנחס־מענדל פון וווארשע צו זיין ווייב שיינע־שיינדל
אין פתרילעווקע ‏
  
11
  
לזוגתי היקרה החכמה הצנועה מרת שיינע־שיינדל שתחי׳!
  
ראשית בין איך דיר מודיע, אז איך בין ב״ה בקו החיים והשלום,
השית״ב זאל העלפן מ׳זאל תמיד הארכן איינס פון דאס אנדערע נאר גוטס
מיט בשורות טובות ישועות ונחמות בתוך כלליישראל ― אמן
  
והשנית זיי ויסן, זוגתי היקרה, אז סווצט מיט גאטס הילף קיין
מלחמה ניט זיין. דאס הייסט א מלחמה וועט זיין אזא שטיק גאלד זאל איך
האבן! און ניט איינע, ― א סך מלחמות, און גרויסע מלחמות, וי איך האב
דיר שוין געהאט געשריבן, נאר די מלחמה, וואס מ׳האט געמיינט, אז אט־אט
וועט זי ארויסשפרינגען צווישן די; גוטע פריינד״, וואס זענען אט־יערשט
געגאנגען האנט ביי האנט אויפן טערק, ― אט די דאזיקע מלחמה האט מען
שוין, ווי עס זעט אויס, דאנקען גאט, כמעט וי פארהיט, סיידן ס׳וועט זיך
טרעפן עפעס אזעלכעס, עפעס גאר אן אומגערעכטע זאך ― א קשיא אוייף די
באלקאנער קלאפערס? אז מען שמועסט ברידער, איז דאך ניט שייך... דערוויילע
דארף מען האפן אז ס׳וועט זיין שטיל. און דאס האט מען געקאנט וויסן פריער,
אז קוים וועלן; מיר״ זיך אריינמישן און ,מיר״ וועלן א זאג טאן ס׳זאל זין
שטיל, איז גענוג איין ווארט, ס׳זאל ווערן שטיל! טאקע גיבורים, טאקע מזיקים,
טאקע איינגענומען דעם טערק, פון דעסטועגן, אז זיי האבן נאר באקומען די
טעלעגראם, אז ס׳איז ניט שיין אז ברידער שותפים זאלן זיך שלאגן איבער
א ירושה, און אז ס׳וואלט א סך שענער געוווען מ׳אל זיך פארלאזץ איף
מענטשן, ― אזוי האבן באלד אנגעהויבן צו פליען דעפעשן פון די דאזיקע
שותפים, אז זיי זענען זייער צופרידן, אז זיי האבן גאר אנדערש ניט געקלערט
דורכצוקומען נאר בדרך־שלום! אדרבה, זיי וועלן נאך זאגן דעם גרעסטן דאנק..
אמת, דאס איז נאר געווען אויף דער הייסער שעה. מיט א טאג שפעטער, אז
מ׳האט זיי פארגעלייגט אז די ברידער, וואס האבן פארקאטשעט די ארבל און
גרייט געווען שוין פיטש־פאטש, זאלן מחילה אראפקאטשן די ארבל צוריק,
האבן זיי אנגעהויבן צו רעדן אנדערע ווערטער. און מען קאן נאך גאר ניט
  
134
   
 