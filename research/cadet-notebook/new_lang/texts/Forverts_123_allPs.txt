 זונטיק, דעם 7טן נאוועמבער, וועט קלמן ווייזער, פראפעסאר פון יודאיסטיק ביים יארקער אוניווערסיטעט אין טאראנטא, האלטן א רעפעראט אנליין אויף דער פראגע: ווי אזוי האבן די אוניווערסיטעטן פארנומען דאס ארט פון דער היים און קהילה ביים איבערגעבן די יידישע שפראך און קולטור מחוץ די חסידישע קרייזן? 
 דעם גרונטשטיין פארן איינפירן דעם יידיש־לימוד אין די ענגליש־רעדנדיקע אוניווערסיטעטן האבן געלייגט די צוויי פארשער, שלמה בירנבוים אין לאנדאן און מאקס וויינרייך אין ניו־יארק. 
 אין דער לעקציע וועט ווייזער דערקלערן ווי אזוי יידיש איז געווארן א לימוד אין די אוניווערסיטעטן בעת דער צווייטער וועלט־מלחמה, און ווי די שפראך איז אליין מאביליזירט געווארן ווי א כלי אינעם קאמף קעגן נאציזם און ווי א מיטל אויפצוהיטן די קולטור. 
 קלמן ווייזער איז דער מחבר פון א צאל ביכער. ער האט געהאלפן רעדאקטירן דאס בוך, „די הויפטבאגריפן ביים פארשן אנטיסעמיטיזם‟ , ווי אויך ביים צונויפשטעלן די פארגעסערטע אויפלאגע פון שלמה בירנבוימס בוך, „יידיש: אן איבערבליק און א גראמאטיק‟ 
 ער האט אויך געשריבן דאס בוך, „דאס יידישע פאלק, דאס יידישלאנד: נח פרילוצקי און די פאלקיסטן אין פוילן‟ . 
 דער רעפעראט, וואס קומט פאר דעם 7טן נאוועמבער, 2:00 ניו־יארקער צייט, איז פריי פון אפצאל, אבער מע מוז זיך פארשרייבן פון פריער. גיט א קוועטש דא. 
