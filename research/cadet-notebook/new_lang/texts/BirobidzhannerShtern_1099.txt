
 דער פארבאנד פון ווילנע און אומגעגנט אין ישראל האט דורכגעפירט א פייערלעכע אונטערנעמונג לכבוד דעם 011טן געבורטסטאג פונעם גרויסן יידישן פראזאיקער און דיכטער חיים גראדע 
 ווילנע, וואס איז באוווּסט אויך אונטערן נאמען ירושלים דליטא, איז געווען איינער פון די וויכטיקסטע צענטערס פון דער יידישער ליטעראטור. אבער דווקא אין חיים גראדעס (0191, ווילנע – 2891, ניו־יארק) שאפונג האט די דאזיקע שטאט פארנומען דאס צענטראלע ארט. זיינע ביכער — דער ראמאן ״די עגונה״, די זאמלונגען דערציילונגען ״דער שטומער מניין״ און ״די קלויז און די גאס״, לידער־זאמלונגען ״אויף די חורבות״ און ״דער מאמעס צוואה״, ווי אויך אנדערע — שילדערן א פרטימדיקן ווערבאלן פארטרעט פון אמאליקער יידישער ווילנע. 
 די פייערלעכע אונטערנעמונג, וועלכע איז פארגעקומען אינעם תל־אביבער קולטור־צענטער ״בית־ווילנע״, האט אין זיך איינגעשלאסן וויסנשאפטלעכע פארטראגן וועגן דעם שרייבערס שאפונג און קינסטלערישע פארלעזונג פון זיינע ווערק. צוליב די באגרענעצונגען פארבונדענע מיט דער מגיפה פון קאראנא־ווירוס, איז אינעם צושויער־זאל בייגעווען נאר א קנאפער עולם. אבער דאס איז קאמפענסירט געווען מיט טראנסלאציע פון דער פייערלעכער אונטערנעמונג דורך זום. 


 
 וו. פיריאטינסקי 