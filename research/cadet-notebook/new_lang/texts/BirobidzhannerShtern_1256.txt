
 אין ניו־יארק איז ארויס פון דרוק א בוך פונעם פיאניסט־ווירטואז יעווגעני קיסין ״א יידישער שייגעץ״ 
 דאס ערשטע בוך פון יעווגעני קיסין, וואס ער האט עס אנגעשריבן אויף יידיש, שליסט אריין זיינע לידער, איבערזעצונגען און דריי נאוועלן. 
 
 יעווגעני זאגט, אז יידיש איז זיין באבע־לשון. ״ווען איך בין געווען א קינד, פלעג איך פארברענגען דעם זומער אויף דאטשע, מיט די באבע־זיידע, און כ׳האב געהערט, ווי זיי רעדן אויף יידיש. שפעטער האב איך פארוואלט זיך אויסלערנען א־די שפראך, – דערציילט יעווגעני קיסין אין איינעם פון זיינע אינטערוויוען. – פון קינדווייז אן האב איך ליב געהאט צו רעציטירן די לידער, און אין אנהייב2000ער יארן&nbsp; האב איך באקומען אן איינלאדונג צו געבן א פאעטישן אוונט פאר א ניט קיין גרויסער אאודיטאריע אויפן פעסטיוואל אין ווערביע. איך האב רעציטירט די לידער אויף רוסיש און יידיש. דער אוונט איז אדורך מיט דערפאלג און מיט עטלעכע יאר שפעטער, אויפן פעסטיוואל אין מאנפעליע, האב איך געגעבן א פאעטישן אוונט צוזאמען מיט זשעראר דעפארדיע: איך האב רעציטירט די לידער אויף רוסיש און יידיש, און דעפארדיע – אין איבערזעצונג אויף פראנצייזיש״. 
 א טאלאנטפולער מענטש איז טאלאנטירט אין אלצדינג. יעווגעני שרייבט אויף יידיש די ווונדערבארע, ווארעמע, רירנדיקע, טיף לירישע לידער און דערציילונגען, מאכט הויך פאעטישע איבערזעצונגען אויף יידיש. ער האט איבערגעזעצט אויף יידיש זיינע באליבטע רוסישע לידער, אן אויסצוג פון וויליאם שעקספירס ״האמלעט״, אן אויסצוג פון שאטא רוסטאוועליס פאעמע ״דער גיבור אין טיגער־פעל״. פריער האט ער אנגעהויבן איבערצוזעצן אויף יידיש און שפעטער – צו שרייבן די אייגענע טעקסטן אויף יידיש. 
 חוץ דעם קען מען הערן יווגעניס קול אויף צוויי קאמפאקטלעך ״אויף די קלאווישן פון יידישער פאעזיע״, און אויף דעם קאמפאקטל ״מיין נישט, די וועלט איז קרעטשמע״, ווו קיסין רעציטירט די בעסטע מוסטערן פון יידישער פאעזיע. 
 ״די אידיי צו רעקארדירן די קאמפאקטלעך געהערט דעם יידישן שרייבער, געוועזענעם הויפט־רעדאקטאר פון דער צייטונג ״פארווערטס״ באריס סאנדלער, מיט וועלכן מיר זיינען גוטע חברים שוין א סך יארן״, – האט דערציילט יעווגעני קיסיסן. 
 ״די דערשיינונג פונעם וועלט־בארימטן פיאניסט יעווגעני קיסין אין דער יידישער ליטעראטור איז נישט קיין קאפריז פון א גאון, – שרייבט באריס סאנדלער אין זיין פארווארט צו דעם בוך ״א יידישער שייגעץ״. –&nbsp; אין יענעם לאנד, ווו ער איז געבוירן געווארן, האט מען זיך מיטן יידישן ייחוס נישט ארומגעטראגן. שוין גיכער, געמאכט א שווייג. 
 מעגלעך, אז קיסין האט זיין נאציאנאלע ״אנדערשקייט״ דערפילט אפילו פריער, ווי זיין מוזיקאלישע אוניקאלקייט. זומער אויף זיין זיידע־באבעס דאטשע אונטער מאסקווע פלעגט דאס יינגעלע הערן, אז דער זיידע מיט דער באבען רעדן צווישן זיך אנדערש, נישט ווי די טאטע־מאמע רעדן אין דער היים – אויף א מאדנעם לשון. שפעטער, אין דער שטוב־ביבליאטעק, געפינט דער יונגער יעווגעני ביכער פון איינעם א שלום־עליכם. ווידער א מאדנער נאמען! ער לייענט די ביכער פארכאפנדיקערהייט, פארשטייט זיך, אויף רוסיש; אבער זיין מוזיקאליש אויער כאפט אין די רוסישע זאצן אויף די אינטאנאציעס, וואס ער האט אמאל געהאט געהערט אויף דער זיידע־באבעס דאטשע. (…) 
 יידיש איז א שפראך, וואס ליגט נישט אין די ביינער; יידיש פארכאפט די גאנצע נשמה. אזוי איז אויך געשען מיט יעווגעני קיסין. יידיש איז שטענדיק אין אים״. 
 
 אינעם פארגאנגענעם יאר איז אין ביראבידזשאן ארויס פון דרוק באריס סאנדלערס קינדער־ביכל ״העלפאנד עלי און קלעפטשיק־בעבטשיק״ (זעט דעם פאריקן נומער פון ״בש״). 
 אויפן סמאך פון די מעשהלעך וועגן העלפאנדל עלי האט באריס סאנדלער אנגעשריבן א פיעסע, און מוזיק צו דער פיעסע האט קאמפאנירט יעווגעני קיסין. דער ביראבידזשאנער קינדער־טעאטער ״קודעסניק״ ארבעט איבער א־דער מוזיקאלישער אויפפירונג און שוין דעם 22 
סעפטעמבער וועלן די ביראבידזשאנצעס זען די פרעמיערע פונעם צוויישפראכיקן (רוסיש און יידיש) מוזיקאלישן ספעקטאקל. 
 באריס סאנדלער שרייבט: ״עס איז דא אזא אויסדרוק: קוקן אויף דער וועלט מיט יידישע אויגן. פון קיסינס לידער, באזונדערס פון די ערשטע, שיינט ארויס די ״דאריידישטע״ וועלט מיט אלע אירע פארבן, קלאנגען, ריחות, ווערטן… צו מאל פעלן אים אויס ווערטער, נאר נישט ליבע. (…) דער יידישער שרייבער יעווגעני קיסין קומט אריין אין דער מאדערנער יידישער ליטעראטור מיט … זיין אייגענעם סטיל און טעמע. דאס ערשטע ביכל זיינס איז דערצו א ממשותדיקער עדות. 
 געבענטשט זאלן זיין זיינע טריט און מעשים אויף דעם נישט גרינגן וועג״. 
 לאמיר פשוט הנאה האבן פון יעווגעני קיסינס יידיש ווארט. 
 יעווגעני קיסין 
 מיין באבע־לשון 
 אויסער מאסקווע איז עס זייער גרין, 
 קלאר ז׳דער הימל, און די לופט איז פריש. 
 אויף דער דאטשע איז ווי ביי שוקשין 1 , 
 אבער פארט שלום־עליכמיש. 
 יא, עס האט זיך מיר געפילט אזוי 
 דארט אין יעדער אלטער, גוטער צייט, 
 ווען אין קילן סעדל פרישער טוי 
 יעדן אין דער פרי האט ווי באנייט 
 אונדזער קליינעם שיינעם גארטן־יישוב, 
 פול מיט לעבן כ׳בין געווען פארכישופט. 
 יארן פריער מיט הצלחה האבן 
 דארט אליין דער זיידע מיט דער באבען 
 אויפגעבויט פאר זיך פון האלץ א הויז, 
 מיט צוויי קליינע צימערן נאר בלויז. 
 גיך נאך דעם, גלייך אונטער דאך דעם פעסטן, 
 לעבן שילדל מיטן זיידנס נאמען, 
 זיינען שוואלבן שווארצינקע געקומען, 
 זיך באזעצט אין אויסגעקלעפטע נעסטן. 
 און גאנץ פראסט, טאג־טעגלעך, ניט מגידיש 
 האט געקלונגען אויף דער דאטשע יידיש. 
 דווקא דארטן כ׳האב געהערט א סך, 
 ווי די באבע־זיידע פלעגן ריידן 
 זייער היימישע און ליבע שפראך. 
 אט אזא מין קליינינקער גן־עדן. 
 מיינע זיידע אהרן, באבע רחל, 
 מיינע ליבע, זכרונם־לברכה, 
 מיינע טייערע, מיין גליק און וויי – 
 אך, ווי ס׳ווילט זיך האפן מיר און גלייבן, 
 אז אצינד זיי זעען דארט, פון אויבן, 
 ווי איך שרייב אויף יידיש וועגן זיי! 
 איך דערמאן זיך… ס׳טוט אין הארץ א ריר… 
 באבע רחל בעט: ״פארמאך די טיר!״ 
 אדער, אומצופרידענע א ביסל, 
 זאגט: ״א נייע מעשה״, – מיט א זיפצל. 
 און: ״עמידעם קריכט ער!״ – אויפן זיידן 
 ברוגז זייענדיק… למען־השם, 
 זייט אויף מיר ניט ברוגז אין גן־עדן, 
 וואס אצינד דערצייל איך וועגן דעם! 
 יעדעס יידיש ווארט, דערהערט פון אייך, 
 איז אויף אייביק אין מיין הארץ געבליבן, 
 און מיט דעם כ׳בין מזלדיק און רייך, 
 און ווי אייך, זיי אלע טו איך ליבן, 
 און סיי ליכט, סיי גוטסקייט טו איך גארן, 
 און איך פיל אי ברען, אי טיפע רו… 
 כאטש געווען א ליטוואק, זיידע אהרן, 
 פלעגט אפט ער זאגן: ״זאגט ער״ מיט א ״ו״. 
 כ׳האב געפרעגט: ״א טשטא טאקאיע ׳זוקטער׳?״ 2 
 האט ער שטיל געענטפערט: ״גאוואריט״… 
 און דער פלויט ז׳געשטאנען ניט־גערוקטער, 
 און געצוויטשעט פויגל האט א ליד, 
 און סע האט געקלונגען אזוי איידל, 
 זיין נאיווער, פראסטער, ריינער רוף… 
 אויף קריטיק דער באבעס פלעגט דער זיידע 
 אפט מאל מאכן מיט דער האנט: ״הער אויף!״ 
 כ׳האב געפרעגט, וואס מיינט ״ערוף״, אוודאי. 
 ״פרעקראטי״ – דערקלערט מ׳האט מיר… נאר זיינען 
 גיך אוועק די יארן, ווי א טשאטע 
 פייגל הארבסט־צייט – אויך די קינדהייט מיינע. 
 זיינען באבע־זיידע שוין געשטארבן… 
 שפעטער האבן מיר פארקויפט די דאטשע, 
 נאר דאס ביסל יידיש איז געבליבן 
 אין זכרון מיינעם און נשמה. 
 איז פאר וואס זשע קלינגט עס אן א שיעור, 
 באבע רחלס קול: ״פארמאך די טיר״? 
 און עס קלינגט און רופט פון אומעטום, 
 און סע שפראצט פון דר׳ערד א יונגע בלום, 
 איינגעשפארט דורך צייט זי טוט זיך רייסן – 
 און סע הייבט זיך אן א נייע מעשה … 
 
 1 וואסילי שוקשין (1929־1974) – רוסישער שרייבער, רעזשיסיאר, אקטיאר 
 2 ״א טשטא טאקאיע ׳זוקטער׳?״ (רוס.) – וואס מיינט ׳זאגט ער׳? 
 Евгений Кисин 
 Мой бобэ־лошн 1 
 Подмосковье утопает в зелени, 
 Небо ясное и воздух свежий. 
 На даче – все, как в книжках Шукшина, 
 Но только по־Шолом-Алейхемовски. 
 Мне так нравилось там 
 В прежние добрые времена. 
 Когда в саду прохладном свежая роса 
 Каждое утро словно обновляла 
 Наш красивый маленький поселок. 
 Я был зачарован. 
 За много лет до этого 
 Дедушка с бабушкой сами 
 построили там деревянный дом – 
 всего в две комнаты. 
 И вскоре под крышей дома, 
 Рядом с табличкой с фамилией деда, 
 Ласточки слепили гнезда 
 И поселились в них. 
 Просто и буднично, по־домашнему, 
 Звучал на даче идиш. 
 Именно там я часто слышал, 
 Как дед и баба говорили 
 На своем любимом языке. 
 Вот такой крохотный рай на земле. 
 Мой дед Арон и бабушка Рахель, 
 Любимые, светлая им память, 
 Дорогие, боль моя и счастье – 
 О, как хочу надеяться и верить, 
 Что сейчас они оттуда, сверху, 
 Видят, как я пишу о них на идише! 
 Я помню… Сердце щемит… 
 Просит бабушка Рахель: «Фармах ди тыр!» 2 
 Или, немного недовольная, 
 Говорит: «А найэ майсэ!» 3 – и вздыхает. 
 А когда на дедушку сердилась, говорила: 
 «Амидим крихт эр!» 4 
 Ради Бога, пусть не серчают на меня в раю, 
 Что я сейчас об этом говорю! 
 Все слова на идише, что я от вас услышал, 
 Остались навсегда в моей душе, 
 И это счастье и мое богатство, 
 Я их, как вас, люблю, 
 Их свет и доброту несу, 
 И чувствую покой глубокий и горячий пульс. 
 А дед Арон, хотя и был литвак 5 , 
 Но «зогт эр» он произносил как «зугт эр». 
 Я спрашивал: «А что такое ״зуктэр״?» 
 Дед тихо отвечал: «Он говорит». 
 Еще тогда не покосился наш забор, 
 И песню щебетала птичка, 
 Так нежно, так наивно, 
 просто, чисто звучала ее трель. 
 Когда бабушка ворчала, 
 дед лишь отмахивался: «hэр уф!». 
 Я, конечно, спрашивал, что значит «эруф». 
 «Прекрати» – мне объясняли. 
 Быстро годы пролетели, словно стая 
 Птиц по осени, как мое детство. 
 Умерли дед и бабушка… 
 Потом мы дачу продали, 
 Но тот идиш остался в памяти и сердце. 
 Почему же звучит все время 
 Голос бабушки Рахель: «Фармах ди тыр»? 
 Звучит, зовет, где б ни был я. 
 И прорастает из земли цветок красивый, 
 Сквозь время прорываясь, – 
 И начинается «а найэ майсэ». 
 Перевод с идиша Елены Сарашевской 
 ___________ 
 1 Майн бобэ־лошн – язык моей бабушки, по аналогии с мамэ־лошн (язык мамы, синоним слова «идиш»). 
 2 Фармах ди тыр (идиш) – закрой дверь. 
 3 А найе майсэ (идиш) – дословно: новая сказка. 
 4 Амидим крихт эр! – все ему надо! 
 5 Литваки – территориально־лингвистическая подгруппа ашкеназских евреев. В литовском диалекте идиша звук «о» произносится, как в литературном идише «о», в отличие от украинского и польского диалектов, где «он» произносится как «у». זאגן — Зогн – зугн – говорить. 
 &nbsp; 
 וולאדימיר וויסאצקי 
 באלאדע וועגן קאמף 
 צווישן ליכטלעך פארוויינטע און תפילות ביי נאכט, 
 צווישן שייטערס פון שלום, טראפייען פון קריג, 
 קינדער האבן געלעבט און געחלומט פון שלאכט 
 און פון איבער אן אמתן שונא א זיג. 
 עס פארדריסט תמיד קינדער, וואס קליין זיינען זיי, 
 און מיר האבן זיך ביטער געשלאגן ביז וויי, 
 האבן מאמעס פארנייט די מלבושם, און מיר 
 האבן ביכער געלייענט מיט דארשט אן א שיעור. 
 האבן האר אונדז צו שטערנס פארשוויצטע געקלעפט, 
 און גענאגט האט עס אונטערן ״לעפעלע״ זיס 
 און דער ריח פון קאמף האט פארדרייט אונדז די קעפ, 
 און געמאכט האט ער יעדערן תיכף א ריז. 
 האבן מיר ניט געהערט נאך קיין פייף פון א קויל, 
 ווי א רוף האט געקלונגען פאר אונדז א געהויל, 
 און מיר האבן באמיט זיך באנעמען דעם תוך 
 פון באפעלן, אטאקעס, פון פייער און רויך. 
 אין די קעסלען פון שלאכטן און קאמף פון אמאל 
 איז פאר אונדזערע&nbsp; מוחות געבליבן שפייז היינט. 
 אין די שפילן מיר האבן געגעבן די ראל 
 פון פאררעטערס, פחדנים צו אונדזערע פיינט. 
 נאר גזלנים מיר האבן זיך שנעל נאכגעיאגט, 
 שענטסטע פרויען ליב האבן מיט ברען צוגעזאגט, 
 פריינד און שכנים געטרייסט און בארויקט אויף גיך 
 און די ראלן פון העלדן גענומען פאר זיך. 
 נאר אויף אייביק אוועקגיין אין טרוים טאר מען ניט. 
 קוק: ארום איז אזוי פיל יסורים און וויי! 
 גיי, די דלאניעס פון טויטע צענעם, ווער ניט מיד 
 און נעם אויף פון די העלדישע הענט דאס געווער. 
 פעסט באשליס: ביסט א פחדן צי גור האט דיך 
 אויסדערוויילט, דו זאלסט קעמפן מיט חושן פאר ליכט. 
 נעם א ווארעמע שווערד און כלי־זיך טו אן – 
 און פאר אמת אין קאמף שטעל דיין לעבן אין קאן! 
 ווען דיין חבר וועט פאלן פון ווונדן לעם דיר, 
 פון דיין ערשטער אבדה וועסט הוילן אין צער, 
 און וועט ברענען ביי דיר יעדער נערוו אן א שיעור, 
 וועסט ניט קאנען דאן אויסהאלטן אט דעם קאשמאר, 
 וועסט פארשטיין: האסט דערפילט מיט דיין אייגענער הויט, 
 פיינט באקומען אויף שטענדיק דעם פרצוף פון טויט! 
 שלעכטס און שקר – א קוק, זייער צורה איז גראב! 
 הינטער זיי – תמיד טרונעס, א ראב נאך א ראב. 
 אויב דו האסט פלייש פון מעסער געטאן ניט קיין ביס, 
 אויב מיט הענט מיט פארלייגטע געזעסן דו ביסט, 
 האסט קיין קאמף ניט געפירט מיט א רצחן, א קאט – 
 הייסט עס, קיין ווירדיק לעבן דו האסט ניט געהאט! 
 אויב מיט טרערן אין האלדז, אין געראנגל דו האסט 
 דורכגעהאקט דרייסט דעם וועג דיינעם דורך וויי און ווינד 
 און פארזוכט דארט פון טויט און פון לעבן דעם קאסט – 
 האסטו נייטיקע ביכער געלייענט אלס קינד. 
 יידיש – יעווגעני קיסין 
 На идиш перевел Евгений Кисин 
 Владимир Высоцкий 
 avatars.mds.yandex.net 
 Баллада о борьбе 
 Сpедь оплывших свечей и вечеpних молитв, 
 Сpедь военных тpофеев и миpных костpов 
 Жили книжные дети, не знавшие битв, 
 Изнывая от мелких своих катастpоф. 
 &nbsp; 
 Детям вечно досаден их возpаст и быт. 
 И дpались мы до ссадин, до смеpтных обид. 
 Hо одежды латали нам матеpи в сpок, 
 Мы же книги глотали, пьянея от стpок. 
 &nbsp; 
 Липли волосы нам на вспотевшие лбы, 
 И сосало под ложечкой сладко от фpаз, 
 И кpужил наши головы запах борьбы, 
 Со стpаниц пожелтевших слетая на нас. 
 &nbsp; 
 И пытались постичь мы, не знавшие войн, 
 За воинственный клич принимавшие вой, 
 Тайну слова «пpиказ», назначенье границ, 
 Смысл атаки и лязг боевых колесниц. 
 &nbsp; 
 А в кипящих котлах пpежних боен и смут 
 Столько пищи для маленьких наших мозгов! 
 Мы на pоли пpедателей, тpусов, иуд 
 В детских игpах своих назначали вpагов. 
 &nbsp; 
 И злодея следам не давали остыть, 
 И пpекpаснейших дам обещали любить, 
 И, дpузей успокоив, и ближних любя, 
 Мы на pоли геpоев вводили себя. 
 &nbsp; 
 Только в гpезы нельзя насовсем убежать. 
 Кpаткий век у забав – столько боли вокpуг! 
 Попытайся ладони у меpтвых pазжать 
 И оpужье пpинять из натpуженных pук. 
 &nbsp; 
 Испытай, – завладев еще теплым мечом 
 И доспехи надев, – что почем, что почем! 
 Разбеpись, кто ты – тpус иль избpанник судьбы, 
 И попpобуй на вкус настоящей боpьбы. 
 &nbsp; 
 И когда pядом pухнет изpаненный дpуг, 
 И над пеpвой потеpей ты взвоешь, скоpбя, 
 И когда ты без кожи останешься вдpуг, 
 Оттого, что убили его – не тебя, – 
 &nbsp; 
 Ты поймешь, что узнал, отличил, отыскал 
 По оскалу забpал: это –смеpти оскал! 
 Ложь и зло – погляди, как их лица гpубы! 
 И всегда позади – воpонье и гpобы. 
 &nbsp; 
 Если мяса с ножа ты не ел ни куска, 
 Если pуки сложа наблюдал свысока, 
 А в боpьбу не вступил с подлецом, с палачом, – 
 Значит, в жизни ты был ни пpи чем, ни пpи чем!.. 
 &nbsp; 
 Если, путь пpоpубая отцовским мечом, 
 Ты соленые слезы на ус намотал, 
 Если в жаpком бою испытал, что почем, – 
 Значит, нужные книги ты в детстве читал! 
 &nbsp; 
 
 יעווגעני קיסין איז געבוירן געווארן אין מאסקווע און איז א בירגער פון דער גאנצער מוזיקאלישער וועלט . זיין נאמען איז פארבונדן מיט די נעמען פון די גרעסטע דיריגענטן פון סוף 2 0 סטן און 2 1 סטן יארהונדערט .&nbsp; ער טרעט אויף מיט קאנצערטן פון קלאסישער מוזיק , וואס נעמען צונויף געפאקטע זאלן . 
 אין די לעצטע יארן זיינען אין זיינע קאנצערט־פראגראמען אריין אויך ווערק פון יידישע קאמפאזיטארן און יידישע פאעטן , וואס ער רעצעטירט אויף מאמע־לשון . זיינע אייגענע לידער אין יידיש האט קיסין אפגעדרוקט אין דער צייטונג ״פארווערטס״ ( ניו־יארק ) אין 201 4 ביים ״פארווערטס״ זיינען אויך דערשינען 3 קאמפאקטלעך מיט קיסינס רעציטאציעס : ״אויף די קלאווישן פון יידישער פאעזיע״ ( 2 010); ״אויף די קלאווישן פון יידישער פאעזיע – 2 ״ ( 20 11); ״מיין נישט , די וועלט איז קרעטשמע״ ( 201 5). 
 
 