 
 מנחם־מענדל [2]: מנחם־מענדל צו זיין ווייב שיינע־שיינדל 18 
 שלום עליכם 
 פון  
www\. cs.uky\. edu/~raphael/yiddish/sholemAleykhem/contents\. html  
 
מנחס״מענדל פון וווארשע צו זיין ווייב שיינע־שיינדל
אין כתרילעווקע
  
18
  
לזוגתי היקרה החכמה הצנועה מרת שיינע־שיינדל שתחי׳!
  
ראשית בין איך דיר מודיע, אז איך בין ב״ה בקו החיים והשלום. השית״ב
זאל העלפן מ׳זאל תמיד הארכן איינס פון דאס אנדערע נאר גוטט מיט בשורות
טובות ישועות ונחמות בתוך כלל־ישראל ― אמן.
  
וה שנית זיי ויסן, זוגתי היקוה, אז איך האב גארניט קעגן דעם, וואס
צוישן די באלקאנער ברידער איז געשלאסן געווארן שלום. שלום איז איינע
פון די דרי זאכן וואס אויף זיי שטייט די וועלט, און ווען מזאל מיך פרעגן
און ווען עס זאל אין מיר זיין געווענדט, וואלטן אלע פעלקער אויף דער גאנצער
וועלט באדארפט לעבן בשלום־ובשלווה, און אז משיח ווועט קומען וועט דאך עס
טאקע אזוי זיין אם־ירצה״שם... האבן האב איך נאר קעגן דעם, וואס דער שלום
איז אונטערגעשריבן געווארן אין בוקארעשט, אין דער הויפטשטאט פון יענער
מדינה, וואס מען רופט זי רומיניע. איך ווייס ניט וי אזוי דו, נאר מיר אז מען
דערמאנט מיר דעם נאמען רומיניע וווער איך א צעקאכטער! ס׳איז דאך נאריש
כ׳לעבן ― פאראן גענוג לענדער, ווו אונדזערע אחינו בני־ישראל לעקן ניט
קיין האניק. איז כאטש דער פארדראס ניט אזוי גרויס. מילא, מען זאגט זיי כאטש
אפן: ,איר זענט יידן ― און מיר האבן אייך אין דער ערד!* רומיניע אבער ―
דאס איז עפעס א מין אנדריגנוס: דאכט זיך, גוט און פיין און שיין און לייטן
גלייך, נאר אזא יאר אויף איר, אויף רומיניע מיין איך, ווי זי האנדלט קעגן
אונדז! אויף פאפיר האבן דארט יידן אלע פראוועס גלייך מיט אלע פעלקער, ניט
געמינערט א האר. נאר קומט צו עפעס, זאגט מען זי אז זיי זענען ,פרעמדע*, און
;פרעמדע״ האבן שוין אויף זיך גאר אנדערע דינים. נאר אז מען זאל וועלן שמועסן
דאס אייגענע ווידער צוריק, איז דאס גאר קיין גרויסע עוולה ניט. וואס איז זי
שולדיק, טאקע רומיניע מיין איך, אז מיר זענען ביי איר פארט פרעמדע. א ביסל
זענען מיר, אויב דו ווילסט, אליין שולדיק אין דעם. ווארעם אונדזערע אבות
אבותינו זאלן געווען ארויסגייענדיק פון מצרים בעסער זיך באזעצט אינעם לאנד
רומיניע איידער אינעם לאנד כנען, וואלטן מיר אין רומיניע ניט געווען קיין
  
202
    
,פרעמדע״... איי די קשיא ― וי באלד אזוי, קאנען דאך אלע פעלקער אין אלץ
מדינות זאגן, אז מיר זענען ביי זיי ,פרעמדע?? ― הערסטו, זאגן זיי טאקע!
נישט מער, פאראן אלערליי זאגענישן. איינער, דער וואס איז א גראבער יונג,
זאגט דאס גראבלעך, מיט א שייט האלץ איבערן קאפ. דער אנדערער, דער וואס
איז אן איידלמאן, זאגט דאס איידל, פארשטעלט, קוים וואס מען שטויסט זיך,
וואס ער מיינט..::
  
בקיצור, וי אזוי עס איז שוין דארטן, אבי דער שלום איז א שלום, הלוי
ער זאל זיין לאורך־ימים און ס׳זאל ניט ארויס חלילה קיין נייער סיכסוך מיט
קיין נייעם פלאנטער און די ברידער זאלן זיך וווידער א מאל ניט אנכאפן ביי
די גארגלען ― אמן.. איצט בלייבט איבער נאר איינס: וואס וועט זיין מיטן
טערק? צי וועט ער פאלגן דעם ענווערביי, דעם מאכער פון די יונגע טערקן, וואס
האלט זיך שטאל־און־אייזן און זאגט, אז ביז ער וועט ניט פטרן דעם לעצטן
סאלדאט גיט ער ניט אוועק אדרינאפאל? אדער ער וועט בעסער גיין נאך מיין
פלאן און וועט בעסער נעמען אויף דער יד און אוועקגעבן עס מיט גוטן? עס
טראגט מיך אין דער לופטן, אז איך זע פון דער ווייטן ווי יענער בלאנדזשעט,
יענער טרינקט זיך און איך קאן אים גארניט העלפן! איך רעכן אבער, אז 
סוףכל־סוף וועט ער זיך אליין ארומקוקן. דער טערק, פארשטייסטו מיך, איז א סוחר
און א סוחר דערשמעקט מיט דער נאז דאס וואס אן אנדערער זעט מיט די אויגן,
מ׳באדארף דאך זיין א פערד שבפערד מזאל ניט פארשטיין, אז איצט, בשעת
די סלאוויאנער זענען שוין וווידער חבר און ווידער קוצעניו־מוצעניו, איז דאס
פארן טערק א שחיטה. ניין, מ׳וועט מיך ניט איינרעדן אז ער איז אזא גזלן אויף
זיך אליין און וויל ניט זען אז ער קוילעט זיך אן א מעסער דערמיט, וואס ער
גיט ניט אפ אדרינאפאל. א ראיה האסטו ― עס גיייען טאקע קלאנגען אז ער
פרעגט זיך נאך, ווי וואלט געווען, למשל, ווען ער טרעט אפ אדרינאפאל? ער
זאגט ניט הייסט עס, אז ער טרעט אפ. חס־וחלילה! ער וואלט נאר הייסט עס
א בעלן געווען, זאגט ער, וויסן, וויפל וואלט מען אים פאר אזא זאך למשל משלשל
געווען? בלשון־הסוחרים ווערט עס אנגערופן ― געגאנגען הארט ביי די ווענט,
אדער א טאפ אין וואגן... 1
  
הקיצור, עס וועט זיך שוין אויספלאנטען דארטן, אויסגלייכן, מ׳וועט מאכן
א שטיקל טאלק און ס׳איז דא א האפענונג צום השם־יתברך, אז עס וועט ווערן
טאקע באמת שלום אוייף דער וועלט ― כאטש אויף א צייט ― און דעמאלט
וועט מען אויפהערן זיך טומלען מיט פוסטע געשעפטן און מ׳ועט זיך קאנען
  
203
    
א נעם טאן צו אונדזערע אייגענע אינטערעסן, וואס זענען אי בילכער, אי נענטער.
למשל, אט נעם א שטייגער אנגאלע. אנגאלע הייסט דאס לאנד, וואס איך האב
דיר געהאט א מאל געשריבן, אז מ׳לייגט עס אונדו פאר אויף צו באזעצן זיך,
ס׳איז שוין איצטער אויס סוד. געפלאצט דער בלאטער. ווער עס האט זיך 
ארוסגעכאפט און אוייסגעזאגט דעם סוד ― קאן איך דיר ניט זאגן, נאר דאס געשעפט
איז א גוט געשעפט, עס געפעלט מיר. בי די פארטוגאלער ליגט עס. דאס הייסט,
ליגן ליגט עס אין אפריקע, נאר געהערן געהערט עס צו פארטוגאליע. דאס לאנד
איז מוראדיק גרויס, שוין צו גרויס, האב איך מורא, און רייך, מיט אלעם גוטן, וי
איך האב דיר שוין געהאט געשריבן, טאקע אן ארץ זבת חלב ודבש. נאר וואס
ידן? ס׳איז נאך זייער ווילד און פוסט און סקוטשנע. מ׳דארף עס באזעצן און
ס׳איז ניטא קיין מענטשן. אז מ׳וועט דאס באזעצן, וועט דאס ערשט דעמאלט
זיין א גןדעדן, און פאר יידן טאקע א מין ארץ־ישראל. וועסטו דאך פרעגן, וי
קומט צו אונדז אט דאס לאנד? באדארף איך דיר קלאר מאכן אקוראט, וי אזוי
ס׳איז געווען די מעשה.
  
דאס לאנד איז זיך געווען א לאנד, ווי אלע וויסטע לענדער אינעם וילדן
אפריקע, זענען געקומען די פארטוגאלער פון פארטוגאליע און האבן דאס פאר״
| גומען. נאר אזוי וי פארטוגאליע איז א קליין מלוכהלע, קלענער פון אונדזער
א גובערניע, האט נישט ניט קיין מענטשן, ניט קיין געלט, מחילה בקבצנו, איז
זיך געלעגן דאס לאנד און געווארט. באדארף זיך טרעפן א מעשה, ― אז ס׳איז
באשערט א זאך! ― זענען די בעלי״בתים פונעם לאנד, די פארטוגאלער פון
פארטוגאליע הייסט עס, געווויר געווארן אז ס׳איז דא אויף דער וועלט א 
פאלקישראל, וואס באמבלט זיך און בלאנקעט זיך און בלאנדזשעט און שלעפט זיך
ארום איבער דער וועלט שוין באלד א פאר טויזנט יאר און קאן ניט געפינען
אין ערגעץ קיין מקום־מנוחה... היינט האבן זי אנגעשמעקט, אז אין לאנדאן איז
דא איינער א ייד, וואס מען רופט אים זאנגעוויל. ער, אט דער זאנגעוויל, דארף
איך דיר פארשטעלן, איז אויך האלב א שרייבער, האלב א סוחר, אזוי ווי איך,
נאר וואס דען? ס׳א ביסל א חילוק ― איך שרייב אויף יידיש און ער שרייבט
אויף ענגעלש שרייבט ער. פארדינט ער מסתמא א ביסל מער פון מיר, ווארעם
ענגעלש איז ניט יידיש, וואס גלייכסטו? נארעלע! אים צאלט מען פון דער שורה,
נאר וווי אזוי צאלט מען אים? א סברה, זאגט מען, א רענדל א שורה צאלט מען
אים! וויפל שורות, אזוי פיל רענדלעך. נישקשה פון א געשעפטל, זוי מיינסטו?.
מילא, בין איך דיר ניט אויסן... הקיצור, זענען זיי געווויר געווארן, אז אט דער
  
204
    
דאזיקער זאנגעוויל, וואס איך זאג דיר, איז דער פירער פון די טעריטאריסטן
און אז ער פארט ארום איבער דער גארער וועלט און זוכט א טעריטאריע, א
לאנד הייסט עס אזעלכעס, ווו א ייד זאל זיך קאנען באזעצן, ווערן א בעל־הבית
איבער זיין אייגן שטיקל ערד און קיין מורא ניט האבן טאמער וועט מען אים
מארגן ארויסדאסן... דערוווסט זיך אזא זאך; האבן זיך די פארטוגאלער פון 
פארטוגאליע הייסט עס, אונטערגעשיקט צו אט דעם זאנגעווילן מעקלערס ― זיי זאלן
זיך מיט אים זען. בעט זיי זאנגעוויל זיי זאלן אריינקומען. אריינגעקומען, זיך
אוועקגעזעצט, פאררייכעט א פאפיראס, מאכן זיי צו אים אזוי און אזוי:;מיר
זענען, זאגן זיי, פארטוגאלער פונעם לאנד פארטוגאליע. אונדזערע 
עלטעריעלטערזיידעס האבן, זאגן זיי, קעגן אייך ניט אזוי שיין געהאנדלט. ס׳איז שוין אפילן,
זאגן זיי, א ליטווישער אנומלט, א שיינע פאר הונדערט יאר, נאר באגאנגען איז
מען זיך מיט אייך זייער, זייער ניט שיין!... נישט מער, זאגן זיי, שולדיק דע״
רינען זענען ניט מיר, נאר אונדזערע נאענטע שכנים, די שפאניער, זאגן זיי,
פון שפאניע. דאס האבן זיי ארויפגעפירט אונדזערע עלטער־עלטערזיידעס, אז
מ׳זאל אייך ארויסטרייבן בשם אלקי ישראל..* און אזוי זיייטער ― א שמועס
אפשר אויף א האלבער שעה. איז אבער זאנגעוויל אויך ניט פון די עשרה בטלנים,
האט ער זיך באלד אנגעשטויסן מיט וואס דא שמעקט, רופט ער זיך אן צו זי
בזה־הלשון: 2עט, נארישקיייטן! ווער רעדט פון אזעלכע זאכן, זאגט ער, וואס
א מאל איז געווען? מיר האבן דאס שוין, זאגט ער, לאנג פארגעסן! א ייד איז,
זאגט ער, בטבע ניט קיין נוקם־ונוטר. ס׳שטייט ביי אונדז, זאגט ער, געשריבן
אין דער תורה: לא תקם ולא תטר ― מ׳דארף ניט וועלן נוקם זיין זיך אין יענעם,
און אז מיר זאלן זיך וועלן נוקם זיין אין אלע וואס האבן אונדז שלעכטס געטאן,
טע־טע־טע ― וואלטן מיר זיך באדארפט האלטן אין איין נוקם זיין זיך. ווארעם
ווער האט ניט אין אונדז קיין חלק? א שטייגער כדומה־למשל, נעמט, זאגט ער,
די דייטשלעך, אדער די פראנצויזלעך ― שוין גאר, דאכט זיך, פיינע מענטשן?
― וי אזוי האבן זיי געהאנדלט קעגן אונדז ניט היינט געדאכט 2... אדער שאט,
זאגט ער, נעמט טאקע, זאלט מיר מוחל זיין, אונדזער אייגענע ענגעלשע מדינה,
האט מען אונדז קארג, זאגט ער, דא געיאגט און גערודפט און געטאן וואס מען
טוט קיין יידן ניט? בלאטע, זאגט ער, מען פארגעסט. א ייד האט א קאצענעם
מוח... נאר וואס דען, זאגט ער, איר זענט דאך עפעס געקומען מסתמא וועגן אן
עסק, און מיר רעדן פון ווייס איך וואס! זאגט, רבותים, אין קורצע ווערטער,
וואס ווילט איר?,*
  
205
    
הקיצור, בע, מע, זיי קוועטשן זיך און קוועטשן זיך, ― אהין, אהער, זי
האבן זיך אויסגעקוועטשט:;די מעשה, זאגן זיי, איז אזא, פאניע זאנגעוויל. איר
זוכט זאגט מען א לאנד, זאגן זיי, פאר אייערע עטלעכע מיליאנען יידן נעבעך,
וואס שלאגן זיך קאפ אין וואנט, האבן ניט מיט וואס א טאג איבערצוקומען און
קיין ווינקעלע ווו דעם קאפ אנצושפארן, און מיר, זאגן זיי, האבן א לאנד, הייסט
עס אנגאלע. עס ליגט אין אפריקע ליגט עס. גרויס, זאגן זיי, אט אזוי א! ―
א סך גרעסער פון אייער ארץיישראל! אייער ארץיישראל וועט זיך אין דעם
באהאלטן. אפשר, זאגן זיי,. וואלטן מיר געמאכט מיט אייך א געשעפט?.* איז
אבער זאנגעוויל קיין נאר ניט, משלנו, פארשטייסטו מיך, מאכט ער זיך תמעוואטע,
קאלט ווי אייז, גלעט זיך ביי דער בארד און טוט זיי א פרעג:;דהיינו, כדומה
למשל נאפרימער, וואס פאר א געשעפט?* זאגן זיי 1; ייד! וואס פארשטייט איר
דא ניט? נאשי הראשי, ואש טאוואר ― מיר זענען א לאנד אן מענטשן, איר
זענט מענטשן אן א לאנד, א כשרער טאפ מיט כשרן לעפל. מיר לייגן אייך פאר,
זאגן זיי, א טעריטאריע א מציאה, וואס טרעפט איין מאל אין הונדערט אאר.
ס׳איז א סלוטשאי, זאגן זיי, און איר דארפט זיך וואספאלזעווען. מיר גיבן עס אייך
אוועק, זאגן זיי, אין גלייכן געלט, טאקע גאנץ וואלוול, בזיל־הזול, כמעט אומ״
זיסט!*... איז עס אווודאי זאנגעווילן געווען וי בוימל אויפן הארצן, וואס איז דא
צו רעדן? קוועלט ער, נאר נתפעל וערן, ארויסבאווייזץ הייסט עס, אז ער איז
צופרידן, פאסט ניט. א סוחר! ברעקלט ער זיך:;ער דאנקט זי זייער פאר דער
פרעדלאזשעניע, פאר דער טעריטאריע. נאר ער האט, זאגט ער, טעריטאריעס
גענוג: טעריטאריעס ― אויך מיר א דאגה! ער זאל שוין האבן, זאגט ער, אזא
דאגה מיט ווייס איך וואס!. קארג טעריטאריעס איז פאראן אויף דער וועלט?
נעמט, זאגט ער, אמעריקע...״ שלאגן זיי אים איבער: קע! וואס גלייכט איר,
זאגן זיי, אפריקע צו אמעריקע! סוויניא דא קאניא! דאס איז אמעריקע, זאגן
זיי, דאס איז אפריקע ― ארץ זבת חלב ודבש! איר וייסט גאר ניט, זאגן זיי,
וואס פאר אן אנטיק דאס איז, אט דאס אנגאלע! מיר וואלטן עס, זאגן זיי, אייך
ניט אוועקגעגעבן פאר כל הון דעולמא. נאר אזוי וי, זאגן זיי, אונדזערע 
עלטערזעלטער־זיידעס,..* שלאגט ער זיי איבער, זאנגעוויל הייסט עס, און מאכט
צו זיי: ,אייערע עלטער־עלטער־זיידעס לאזט געמאך. לאזן זי זיך, זאגט ער,
רוען דארטן אין גוייעדן! אין דעם גוידערן זאגט ער, וואס זיי האבן פארדינט
ביי גאט, ווארעם זיי האבן דאך עס געטאן, זאגט ער, לשם־שמים, פון גאטס
וועגן געבראטן אונדז אויף הייסע סקאוווראדעס. און פון גאטס וועגן, זאגט ער.
  
206
    
געשניטן פון אונדז פאסן לעבעדיקערהייט.. נאר בלאטע! ווער רעדט דערפון?
איך האב דאך אייך, זאגט ער, געזאגט, אז א ייד איז בטבע ניט קיין נוקם־ונוטר,
א ייד האט א קאצענעם מוח. וואס געווען איז געוען. איצט רעדן מיר ביזנעס.
און ביזנעס, זאגט ער, איז ביזנעס. ס׳איז אן אפענער זעקסאונזעכציק. גאט האט
אייך געהאלפן, איר האט אייך דערווארבן, זאגט ער, א לאנד וואס הייסט אנגאלע.
איך פרעג איייך ניט וווי ארום, צי בירושה, צי מיט גזילה ― דאס איז ניט מיינע
ביזנעס. איך ווייס נאר, זאגט ער, אז אייער לאנד שטעקט ערגעץ ווייט, אזש
אין אפריקע, און איר זענט במחילה״כבודכם א ביסל בקבצנט, איר האט נישט ניט
קיין געלט, ניט קיין מענטשן אויף צו באזעצן דאס לאנד. בכן, ווילט איר, אז
מיר, ידן הייסט עס, זאלן קומען און באזעצן אייער לאנד, אזוי, דאכט זיך, האב
איך אייך פארשטאנען 7* זעען זיי אז זיי האבן דא צו טאן ניט מיט קיין יינגעלע.
מאכן זיי צו אים:;אזא יאר אויף אונדז, וואס פאר א חכם איר זענט. נאר וואס
וועט איר עפעס זאגן אונדז אויף אונדזער פרעדלאזשעניע?* נעמט ער זיך אן
ווידער א מאל בייי דער בארד, זאנגעוויל הייסט עס, און רופט זיך אן צו זייי;
;וואס איז שייך? וואס קאן איך אייך, זאגט ער, דערויף זאגן? דאס געשעפט
מהיכא־תיתי, קאן זיך אויספיקן ס׳זאל זיין א געשעפט. נאר מיר דארפן אויס״
נעמען מיט אייך, זאגט ער, תנאים און תנאים און תנאים! ערשטנס, זאגט ער,
דארף א ייד זען, וואס ער האנדלט. מ׳דארף א קוק טאן קודם, וואס פאר א פנים
אייער אנגאלע האט, ווו ליגט עס און וואס איז דאס ווערט? א קאץ אין א זאק
טוג ניט. דאס איז, זאגט ער, ניט מעשה־סוחר. והשנית, זאגט ער, וועט איר
אונדז מוחל זיין ארויסגעבן, זאגט ער, אויף פאפיר כתוב״וחתום, אז מיר זענען
| דארטן פאלנע בעלי־בתים און דארפן אייך ניט קוקן אין די ציין אריין..״ כאפן
זיי זיך אויף: ,שייך בעלי״בתים? בעלי״בתים צו בעלי־בתים איז ניט גלייך.
פריצים!.* זאגט ער, זאנגעוויל הייסט עס: ,פריצים יאק פריצים, נאר מיר וועלן ‏
זיך דארט אייינסטאלעווען אזוי וי ביי זיך אין דער היים. מיר וועלן אייך ניט
צאלן קיין גרויסע שטייערס, זאגט ער, מיר ווועלן אייך ניט געבן קיין סאלדאטן,
מיר וועלן זיך, זאגט ער, האבן אונדזערע אייגענע סאלדאטן, מיר וועלן זיך רעדן
אויף אונדזער לשון, איינפירן אונדזערע אייגענע שקאלעס, חדרים, בתי־מדרשים,
― הכלל ― זאגט ער, מיר וועלן דאס מאכן פאר א מין ארץיישואל. האט איר
עס צעקייט? נישט מער, זאגט ער, דאס לאנד וועט זיך רעכענען אויף אייער
נאמען, און פאר דער ערד וועלן מיר אייך באצאלן, געויינטלעך, ניט מיט א
מאל ― ווער האט דאס אזוי פיל געלט היינטיקע צייטן? ― נאר ביסלעכווייז,
  
207
    
לכשירחיב הייסט עס, און לאם איך האבן, זאגט ער, אזא יאר מיט אייך אין איינעם,
וואס פאר א גוט געשעפט איר וועט דאן מאכן! ווארעם דאס לאנד, וואס וועט
זיך עס אויסליגן? עס ועט אזוי לאנג ליגן, ביז מ׳עט עס בייי אייך צונעמען
אונטער דער נאז, למשל טאקע אייערע שכנים, די פראנצויזלעך, אדער טאקע
אונדזערע ענגלענדער מיט די קעסטלדיקע הויזןי.״
  
הקיצור, ער האט זיי אוועקגעלייגט א מענה־לשון ― זאנגעוויל אז ער יל
קאן ער! דערנאך האט ער צונויפגערופן אן אסיפה, טאקע ביי זיך אין לאנדאן,
פון סאמע די גרעסטע טעריטאריסטן, מיט רויטשילדן פון לאנדאן, מיט שיפן
פון אמעריקע, מיט בראצקין פון קיעוו, מיט טייטלען פון סאראטאוו, מיט יאצקאנען
פון ווארשע און מיט שריראן פון באקו ― און ס׳איז געבליבן מ׳זאל שיקן קודם
אויסזען דאס לאנד. איז מען געפארן און מ׳האט אויסגעזען דאס לאנד און
מען האט געבראכט צו פירן די בעסטע ידיעות. דאס הייסט אז דאס לאנד איז
טאקע צען מאל אזוי גרויס ווי ארץ־ישראל, און אז מען קאן אהין צו אריינפאקן
אלע יידן פון דער גאנצער וועלט און זיי זאלן זיך אפילו ניט אנזען. נאר ווי
יעדעס גרויס לאנד האט דאס אין זיך אלערליי מינים ערד. פאראן ערד שמאטע,
וואס טוג אויף תשעה ניינציק כפרות, און פאראן ערד גינגאלד, וואס וואקסט
מיט רוחות. היינט איז פאראן אלערליי ערטער: פאראן ערטער נו־עדן און פאראן
ערטער אזעלכע, וואס ס׳איז גלייכער מזאל אהין צו צו ניט גיין. נאר ווער נייט
מיך איך זאל קריכן אהין וווז ס׳איז ניט גוט, אז איך קאן גיין אהין ווו ס׳איז גוט?
איצט איז געבליבן נאר אויסארבעטן א קאנטראקט מיט דער פארטוגאלער מלוכה,
אויב זי וועט איינגיין אויף אלע אונדזערע תנאים, איז גוט, אלא ניט, איז וווי זי
וויל זיך. נאר פון; ניט* איז גאר קיין רייד ניט, ווארעם וואס וועט זי טאן מיט
אזא גרויסער מדינה און וו וועט זי קריגן נאך אזא אומה, ווי אונדזערע יידן
אויף דער גאנצער וועלט?,. האט מען געמאכט צוליב דעם ניט לאנג אין בערלין
ווידער אן אסיפה פון די גרעסטע טעריטאריסטן און מ׳האט אויסדערויילט דריי
דעלעגאטן, וואס פארן קיין פארטוגאליע מכוח קאנטראקט אוייסארבעטן, און דא
ווועט מען דערווייל צונויפרופן נאך א גרעסערע אסיפה פון אלע טעריטאריסטן
פון דער גאנצער וועלט. מ׳וייסט נאך ניט ווו און ווען, נאר איך וועל מסתמא
וויסן דער ערשטער, ווארעם איך דארף עס וויסן ― איך האב אויסגעארבעט, 
פארשטייסטו מיך, א גאנצן פראיעקט, וי אזוי מ׳זאל באזעצן דאס נייע לאנד אנגאלע.
דער דאזיקער פראיעקט וועט פארנעמען העכער 20 בויגנס פאפיר, איך האלט
אים ביים איבערשריייבן אויף ריין. און מחמת איך האב קיין צייט ניט מאך איך
  
208
    
דאס בקיצור. אי״ה אינעם אנדערן בריוו על איך דיר ארויסשרייבן אלצדינג
באריכות. לע״ע לאז גאט געבן מיט מזל־ברכה, מיט גליק און מיט הצלחה. זי
געזונט און קוש די קינדער שיחיו, און גריס דער שוויגער שתחי, און דער גאנצער
משפחה זאלסטו לאזן גריסן איטלעכן באזונדער גאר פריינדלעך.
  
ממני בעלך מ נ חם ־מענדל
  
209
    
שיינע־שיינדל פון פתרילעווקע צו איר מאן מנחם־מענדל
אין ווארשע:
  
15
  
לכבוד בעלי היקר החכם מופלג הנגיד המפורסם מוהר״ר מנחם־מענדל נ״י!
  
ערשטנס קם איך דיר צו מעלדן, אז מיר זענען דא אלע גאט צו דאנקען
אין בעסטן געזונט. גיב גאט דאס נעמלעכע פון דיר צו הערן אויף ווייטער ניט
ערגער,
  
צווייטנס שרייב איך דיר, בעלי היקר, אז איך האב דורך דיר חרפות
בושה, איך קען די גאס ניט דורכגיין. חכמים יונגעילייט שטעלן מיך אפ: עוואס
איז די מעשה, פרעגן זיי מיך, מיט אייער מאן, וואס ער האט זיך איבערגעקערט,
פלוצעם געווארן א מאנגאלעניק?*... דאס מיינען זיי דאס לאנד, וואס דו האסט
אויסגעשקראבעט פון זייערט וועגן ערגעץ אין אל די שווארצע יאר אין מאנגאלע
און מאכסט אויף דעם פראיעקטן. זיי זענען צעניסטן, פארדריסט זיי, פאר וואס
דו האלטסט ניט פון ארץ־ישראל, ארץ־ישראל איז בעסער. ארץ־ישראל, זאגן זיי,
איז אונדזערס, און מאנגאלע ליגט ערגעץ וייסט עס דער רוח! זיי האבן, זאגן
זיי, דורך דיר א שאדן. זיי האבן גערעכנט דיר מיטגעבן א בריוו קיין ווין, אזוי
וי אין ווין איז א גאנגרעס פון צעניסטן און אזוי וי דו פארסט במילא קיין ווין
אויפן גאנגרעס, דארפן זיי שיקן א מענטשן ס׳זאל זיי קאסטן געלט און קיין געלט
האבן זיי ניט, אמער וועלן זיי שיקן דיך, וועלן זי יוצא זיין און פארשפארן
הוצאות, וווי זאגט די מאמע, א כשרער טאפ מיט א כשרן לעפל... נאר אז דו האסט
זיך אפגעשמדט זאגן זיי, אפשמדן זאלן זיי זיך דיר אלע ביז איינעם, און דו
ביסט גאר געווארן א מאנגאלעניק, זענען זיי געבליבן אן א חזן. און באמת, צו
וואס האט דאס דיר געטויגט, מענדל? איך בין טאקע א יידענע און בין אין די
זאכן ניט אזוי געניט וי דו. נאר מיר דאכט, און די מאמע זאגט אויך דאס וואס
איך זאג, אז אן אייגנס איז ניט פרעמדס און פרעמדס איז ניט קיין אייגנס..
נאר וואס וועט מיר העלפן מיין שרייבן, מישטיינס געזאגט 1 דיר אז ס׳קומט
אריין אין קאפ אריין א משוגעת! וואס מען זאל דיר ניט זאגן, איז באם! מען
פועלט ביי דיר גיך! ביסט געווען אין מאנגאלע? האסט דאס אנגעקוקט? וואס
לויבסטו דאס אין טאג אריין? דו הערסט וואס מעקלערס וועלן דיר דערציילן 1
  
210
   
 