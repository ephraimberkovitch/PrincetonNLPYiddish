
 אין יעקאטערינבורג, אינעם מוזיי פון אפבילדנדיקע קונסטן עפנט זיך היינט די בילדער־אויסשטעלונג פונעם באוווסטן אוראלער קינסטלער מישא ברוסילאווסקי 
 ״מע האט אנגעהויבן גרייטן די אויסשטעלונג צוזאמען מיטן קינסטלער צו זיין יוביליי. אבער ער איז געשטארבן ניט לאנג פאר דער עפענונג, דעם 3 נאיאבער. ס׳איז אוועק פון לעבן ניט נאר די אמתע לעגענדע פון אנדערגראונד־עפאכע, נאר איינער פון די סאמע בולטע, אייגנארטיקע און טאלאנטפולע היינטצייטיקע קינסטלער. די ווערק פונעם פארדינסטפולן קינסטלער פון רוסלאנד, בכבודיקן אקאדעמיקער פון דער רוסלענדישער קונסט־אקאדעמיע געפינען זיך אין א סך גרעסטע מוזייען און גאלערייען, אויך אין די פריוואטע קאלעקציעס פון רוסלאנד, עסטרייך, ענגלאנד, דייטשלאנד, ישראל, אירלאנד, פשא, פראנקרייך און שווייץ״, — זאגט מען אינעם מוזיי. 
 אויף דער אויסשטעלונג ״מישא ברוסילאווסקי. מאלעריי״ וועלן זיין פארגעשטעלט ניט נאר די גרויסע סיוזשעט־בילדער, נאר אויך קליינע קאמער־פארטרעטן, וועלכע זיינען געווען געשאפן אין פארשיידענע יארן — אנהייבנדיק פון די זעכציקער יארן און ביז היינט צו טאג. חוץ א סקאנדאליעזער און זייער וויכטיקער פאר איר צייט מאנומענטאל־לייוונט ״8191 יאר״ (אנגעמאלט צוזאמען מיט גענאדי מאסין) פון דער קאלעקציע פונעם יעקאטערינבורגער מוזיי פון אפבילדנדיקע קונסטן, האט מען אלע איבעריקע בילדער גענומען פון דער ווארשטאט. זיי זיינען הויפטזאכלעך געווידמעט די ביבלישע און מיפאלאגישע סיוזשעטן. 
 איינער פון די צענטראלע עקספאנאטן פון דער אויסשטעלונג וועט זיין די לייוונט ״אימפעראטאר ניקאליי דער צווייטער״, ווו די אבסאליוט סטאטישע פיגור פונעם לעצטן רוסישן קייסער, וועלכער זיצט אינעם פאטעל מיטן צעסארעוויטש אלעקסיי, דיסאנירט שארף מיטן ארומיקן טומלדיקן הינטערגרונט, אנגעפילט מיט פליגלען פון פליענדיקע און זינגענדיקע טרויעריקע מלאכים. אין אן אנדער אפטייל פון דער אויסשטעלונג זיינען פאראן די פארטרעטן פון דער באליבטער פרוי פונעם קינסטלער — זיין ווייב טאטיאנא, וועלכע האט פאזירט פארן מאלער פאר א סך זיינע בילדער״. — האט מען מיטגעטיילט אין דער פרעסע־דינסט פונעם מוזיי. 
די אויסשטעלונג (אריינגאנג פריי) וועט ארבעטן ביז 11טן דעצעמבער. 
 *** 
ווי עס האבן שוין מיטגעטיילט די מעדיומס־מיטלען, וועט מען צו דער ערשטער יארצייט פונעם קינסטלער עפענען אויפן הויז, ווו ער האט געוווינט, א מעמאריאל־ברעט. אין יעקאטערינבורג פלאנירט מען אויך עפענען א מוזיי אויף מישא ברוסילאווסקי נאמען. 
 ביאגראפיע פונעם קינסטלער 
 מישא ברוסילאווסקי איז געבוירן געווארן דעם 7 מיי 1391 יאר אין קיעוו. זיין פאטער איז געווען א מיליטער־אינזשענער, אין 8391 יאר האט מען געשיקט די גאנצע משפחה אין דער קאמאנדירונג אויפן ווייטן מיזרח. זיי האבן געוווינט אויף דער סטאנציע אין , אין ביראקאן און ביראבידזשאן. אין 1491 יאר זיינען זיי אוועקגעפארן קיין קיעוו. מישא, זיין ברודער סעווא און זייער מומע ראיסע האט מען עוואקוירט אויפן דרום אוראל. דער פאטער איז אוועקגעגאנגען אויפן פראנט (איז אומגעקומען אין 3491 יאר). אין 3491 יאר האט מען ראיסען מאביליזירט — זי איז געווען א דאקטער, און מישא האט צוזאמען מיט איר זיך געלאזט אין וועג אויפן סאניטאר־צוג. דארטן האט מישע געהאלפן די דאקטוירים און פארווונדעטע. 
 איבער א האלב יאר איז מישא צוריקגעקומען קיין קיעוו, און כדי פארדינען א ביסל געלט, האט ער אנגעהויבן צוזאמען מיט א גרופע יינגלעך פוצן שיך אויף בייוואקזאלן פלאץ. אלע אוונט פלעגט אויפן פלאץ קומען א בחור, וועמענס נאמען איז געווען קאט. ער פלעגט צונעמען ביי די יינגלעך כמעט די גאנצע לייזונג. אמאל, צו דעם געבורטסטאג פון קאט, האט מישא אנגעמאלט זיין פארטרעט. קאט האט גענומען די צייכענונג, און אין א צייט ארום האט אפגעפירט ברוסילאווסקין אין אן אינטערנאט פאר די באגאבטע קינדער. 
 אין 4491 יאר האט מישא אנגעהויבן לערנען זיך אינעם אינטערנאט, שפעטער איז ער אריינגעטראטן אין דער קיעווער קינסטלערישער שול. אין 3591 יאר איז ער אוועקגעפארן קיין מאסקווע, דערנאך האט זיך געלערנט אין לענינגראד, נאכן פארענדיקן דעם אינסטיטוט האט מען אים געשיקט ארבעטן קיין סווערדלאווסק. 
אין 2691 יאר האט מישא ברוסילאווסקי צוזאמען מיט גענאדי מאסין אנגעהויבן ארבעטן איבער זייער בילד ״8191 יאר״, וואס האט געבראכט די קינסטלער די אלפארבאנדישע באוווסטקייט. 
 אין 1991 יאר האט מישא באקומען די פרעמיע אויפן נאמען פון ג. מאסין — פארן בייטראג אין דער אנטוויקלונג פון דער קינסטלערישער שאפונג אויפן אוראל. זיינע ווערק געפינען זיך אין א סך גרעסטע מוזייען און גאלערייען פון דער וועלט און אין די פריוואטע קאלעקציעס. 
זיין בילד ״פוטבאל״ האט מען פארייויפט אין 6002 יאר אויפן אאוקציאן S׳YBEHTOS פאר 801 טויזנט פונט סטערלינגען. 
 