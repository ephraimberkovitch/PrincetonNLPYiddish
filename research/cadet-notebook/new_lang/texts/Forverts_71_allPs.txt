 דער יידישער זינגער און קאמפאזיטאר, יוסי דרעסער, האט די וואך ארויסגעלאזט זיין ערשטן אלבום, „יידישע חנוכה־קאראלן‟, א קראנץ גוטמוטיקע פאראדיעס פון אמעריקאנער ניטללידער, ווו ער באגלייט זיך אליין מיט דער גיטאר. 
 דאס ווארט „קאראל‟ באטייט א ניטלליד. 
 אינעם מוזיק־ווידעא אויבן, וואס ער האט געשאפן גלייכצייטיק מיטן ארויסלאז פון זיין אלבום, זינגט ער איינס פון די לידער, „דריידעלעך‟, צו דער מעלאדיע פון „סילווער בעלס‟ , וואס דער אמעריקאנער זינגער, בינג קראסבי, האט ארויסגעלאזט אין 1950. 
 אין פארגלייך מיט פריערדיקע יוטובס וואס דעסער האט געמאכט אויף אן אומפארמעלן אופן, זיצנדיק אין שטוב, איז דער איצטיקער ווידעא פראפעסיאנעל געמאכט דורך א מוזיק־סטודיא, מיט א סאפיסטיצירטער קלאנג־אויסשטאטונג. 
