
 יעווגעני יעווטושענקא 
 — דאס דאזיקע יינגל איז ניט קיין ייד? 
 — ניין? קיין ייד. 
 — פארוואס זשע שרייבט ער אין זיין אווטאביאגראפיע וועגן דעם באבי יאר? — אזא חשד איז געפאלן אויף אנאטאלי קוזנעצאוון, א יונגן זשורנאליסט פון קיעוו, מחמת זיין ״ניט־געזונטן אינטערעס״ צו דער טראגעדיע אין באבי יאר. דעמלט איז שוין דורכגעגאן א יאר נאך סטאלינס טויט, די ״דאקטוירים־מערדער״ האט מען פון לאנג רעאביליטירט, דער אנטיסעמיטיזם אבער האט אפילו ניט געטראכט צו פארשווינדן. מע זעט עפעס ניט, ער זאל היינט אויך ניט זיין. אין זיבן יאר ארום, ווען איך בין אין 1691 געקומען קיין קיעוו, איז קוזנעצאוו געווען מיין ערשטער גיד אין באבי יאר, דער ערשטער מענטש, וועלכער האט מיר דערציילט אויספירלעך וועגן דעם, וואס עס איז דא געשען. ביז דעמלט, אמת, האב איך געלייענט לעוו אזעראווס גלענצנדיקע, ניט־פארדינט פארגעסענע ליד אין זיין בוך ״שלאקסרעגן״: איך בין געקומען צו דיר, באבי יאר, הייסט עס, אז דער אומגליק פארמאגט אן עלטער, — הייסט עס, אז איך בין אומגלייבלעך א; ט — אויף יארהונדערטער ציילן — ניט איבערצוציילן״. דער גורל פון קוזנעצאווס קינפטיקן ראמאן ״באבי יאר״ און פון אים אליין איז פארקריפלט געווארן, ווי די צייטאליין, — איבער דעם ראמאן האט זיך איזדיעקעוועט די צענזור. קוזנעצאוו איז מיט א מיקראפילם פונעם פולן טעקסט געלאפן קיין אויסלאנד מיטן תרוץ, אז ער דארף ארבעטן איבער א בוך וועגן לענינען אין לאנדאן. דארט איז ער זיך מודה געווען אין זיין ״ווידוי פון א מסור״, וואס איז געווען אפגעדרוקט אין ״אבסערווער״, אז ער האט געשריבן מסירות אין קאגעבע אויף קאלעגן לויט דער קונסט — דערונטער אויך אויף מיר. דערמיט האט ער, מעגלעך, געוואלט ארויסרופן צו זיך מיטגעפיל אויפן מערב, אבער ארויסרופן האט ער בלויז עקל, איזאלירט געווארן און אומגעקומען אין רעזולטאט פון אן אומגעפאל (?). 
 צי האב איך זיך געקאנט פארשטעלן, אז אזוי וועט געשען? פארשטייט זיך, אז ניין. ווען איך בין געשטאנען אויפן בארג־אפריס איבערן באבי יאר, איז די טראגעדיע פון דער פאשיסטישער איזדיעקענישאיבער אזוי פיל מענטשלעכע לעבנס, אין וועלכער איך בין געווען ניט שולדיק, געווארן גלייך אויך מיין שולד. גראד דאס געפיל פון שולד איז די גרונט־סיבה פון אט דער ליד. דער אלמענטשלעכער מאסשטאב פון דער טראגעדיע — אט וואס עס האט זיך צונויפגעלייגט אין אט דער שולד. און אן און פאר זיך איז געקומען די ערשטע שורה: ״אין באבי יאר קיין דענקמאלן איז ניטא״. אין דער זעלבער נאכט האב איך אנגעשריבן די ליד, אויפן אנדערן טאג האב איך זי געלייענט מיינעיוגנט־פריינד — איוואן דראטשן, וויטאלי קאראטיטשן. איבער קיעוו האבן זיך צעטראגן קלאנגען וועגן מיין ״באבי יאר״, דעמלט אבער איז די דאזיקע טעמע געווען נאך גראטא. 
 אין עטלעכע טעג ארום האט געדארפט פארקומען אן אוונט אינעם אקטיאבער־לאקאל אויףקרעשטשאטיק. אפישן האט מען אפגעדרוקט, אבער ניט פאנאנדערגעקלעפט. א לערערן פון איינער א שול, צוזאמען מיט שילער־ענטוזיאסטן, האט אליין גענומען אויף זיך דאס פאנאנדערקלעפן זיי. 
 דער זאל איז געווען איבערגעפולט. ווען איך האב געלייענט ״באבי יאר״, האב איך נאך ניט געוווסט, אז אונטער דער סצענע פונעם אקטיאבער־זאל געפינען זיך געהיימע קעלערס פון דער קאגעבע, ווו עס זיינען פארפייניקט געווארן אזוי פיל מענטשן. ס׳איז א סימבאל פון דער געשיכטע, אז לידער וועגן בלוט, וואס עס איז אמאל פארגאסן געווארן אין באבי יאר, האבן צום ערשטן מאל געקלונגען אויף דער סצענע, וועלכע האט זיך געוויגט, ווי א זיך־קרישלדיקער פליט אינעם גענעם, אויף אן אנדער, נאך ניט פארגליווערט בלוט. 
 פון דעמלט אן זיינען מיינע ארויסטרעטונגען אין קיעוו אפגעשטעלט געווארן אויף גאנצע 82 יאר (!). איך האפב געהאט א מעגלעכקייט ארויסטרעטן אפילו אין דער פראנקיסטישער שפאניע, אין דער סאלאזארישער פארטוגעזיע, אבער ניט אין קיעוו בשת עס האבן בעל־הבתעוועט שעלעסט אדער שטשערביצקי. סיבות זיינען געווען צוויי — דאס, וואס איך האב געוואגט דערמאנען וועגן דער שאנד, וואס אין קיעוו איז ניטא קיין דענקמאל פאר די קרבנות פון באבי יאר, און די צווייטע, א צוגאבלעכע — איז דאס, וואס איך האב אנגעשריבן א בריוו אויף צו באשיצן דער פארפאלגטן איוואן דזיובא — דעם אויטאר פון דעם אליין ארויסגעלאזטן עסיי וועגן דער ווילקירלעכער רוסיפיקאציע אויף אוקראינע. לויט דער מיינונג פון די אוקראינישע פארטיי־פירער, בין איך געקראכן ניט אין מיין זאך. ניט צופעליק האבן גראד זיי ״ניט געראטן״ באריס גמיריאן ניט זינגען די סאלא־פארטיע אויף דער פרעמיערע פון שאסטאקאוויטשעס 31־ער סימפאניע אין 2691. ניט צופעליק איז די ערשטע אויספילונג פון אט דער סימפאניע אין כארקאוו פארגעקומען בלויז אין 9891 יאר, אין 72 יאר (!) ארום נאך דער פרעמיערע. אבער גראד די דאזיקע סינפאניע איז געווארן דער ערשטער ווינקלשטיין פון יענעם דענקמאל, וועלכער איז טאקע אויפגעשטעלט געווארן אין קיעוו. די ערשטע שורה פון דער ליד היט נאך עד־היום אפ די אקטועלקייט, ווייל דער דענקמאל איז אויפגעשטעלט געווארן ניט אויף דעם זעלבן ארט, ווו עס זיינען אומגעקומען טויזנטער קרבנות. אויף דער ליד און אויף שאסטאקאוויטשעס סימפאניע האט מען זיך ארויפגעווארפן מיט די סאמע ברוטאלסטע שאוויניסטישע אנפאלן. ״וואס פאר אן עכטער רוס ביסטו, אויב דו האט פארגעסן דיין אייגן פאלק״, — דאס איז איינער פון די קאמפלימענטן אין מיין אדרעס. די דאזיקע גאנצע פאלעמיק אבער איז געבליבן א פארמעגן בלויז פון דער ליטעראטור־געשיכטע, און די 31־טע סימפאניע איז געווארן א פארמעגן פון דער געשיכטע, אלס אזעלכע. די ליד איז איבערגעזעצט געווארן אויף 27 שפראכן. 
 דער ניט־לייכטער פאר אן אויסלענדישער אויסשפראך נאמען ״באבי יאר״ איז באוווסט געווארן אין דער גארער וועלט. מעמאריאלן פונעם באבי יאר זיינען פאראן סיי אין דענווער, סיי אין יערושלים. אין כארקאוו איז פאראן אן אייגענער באבי יאר, אבער דא רופט מען אים דראביצקער. אין וואס זשע שטעקט דער ביטערער לימוד פונעם באבי יאר פאר אונדז אלעמען? 
 באבי יאר איז געווען א פארברעכן פונעם פאשיזם. אבער דאס, וואס מיר האבן אין משך פון פיל יארן פארשוויגן דעם פרעמדן פארברעכן, איז געווארן אן אייגענער פארברעכן. דאס פארשווייגן איז אויך א מארד, א מארד פונעם זכרון. וואס איז געווען דער פסיכאלאגישער יסוד פונעם פארשווייגן? דאס ניט־וועלן ארויסרופן מיטגעפיל צו די קרבנות־יידן. אזוי ארום האט מען צבויאקיש זיך קעגנגעשטעלט, אז אין די אויפשריפטן אויף די מעמאריאלן זאל, גאט באהיט, זיך ניט דורכשמוגלען דאס ווארט ״ייד״. מע האט געהאלטן פאר בעסער דעם אויסדרוק ״קרבנות פון פאשיזם״, כדי ניט העראיזירן דאס ווארט ״ייד״, אניט קאן דאס צוניץ קומען פאר אן ארדנטלעכען אויפברויז פון אנגעזאמלטער פארביסנקייט. קיינער האט קלאר ניט געקאנט דערקלערן דעם רעזשיסאר אסקאלדאוון, פאר וואס עס איז גאנצע פינף און צוואנציק יאר געווען פארבאטן זיין געניאלער פילם ״דער קאמיסאר״.דערפאר , ווייל וועגן יידן — מיט ליבע, מיט ווייטיק… פאר וואס האט מען מיין באבי יאר ניט איבערגעדרוקט אין פססר 12 יאר? ווייל דאס וואלט געקאנט אפשוואכן מיט סענטימענטאלקייט די קינפטיקע ריטער פון ״פאמיאט״, אין וועמעס מעגלעכקייט ״זיך איבערקאווען״ — איך ווייס טאקע ניט פאר וואס — עס איז געווען אזוי איינגעגלייבט, לויט זיין בריטטקייט פון דער נשמה, באריסניקאלייעוויטש. 
 דער אנטיסעמיטיזם איז ניט אזוי א פאליטישע דערשיינונג, ווי א פיזישע, דאס איז א באקוועמער צוגאב צו דער אנגעזאמלטער פארביסקייט, וואס איז א פראדוקט פונעם קאמפלעקס פון מינדערווערטיקייט. דער אנטיסעמיטיזם איז ניט קיין פאזיציע, נאר א מאסקאראד. ביים צאריזם איז דער אנטיסעמיטיזם געווען א פערטער באשטאנדטייל פון דער פארמולע ״זעלבסטהערשונג, פראוואסלאוויע, פאלקישקייט״. ביי די קאמוניסטן, וואס האבן פארניכטעט דעם צאריזם, איז דער אנטיסעמיטיזם שפעטער ווידער צוניץ געקומען: לאמיר כאטשבי דערמאנען די ״צעשמעטערונג פון די קאסמאפאליטן״, דעם ״דאקטוירים־ענין״. דעם אנטיסעמיטיזם אבער האבן אויסגעניצט אויך די שונים פונעם קאמוניזם — די נאציסטן. דער אנטיסעמיטיזם טויג בכלל פאר א באליביקן האס, פאר א באליביקער אנטימענטשלעכקייט, וועלכע מאסקעס זי זאל ניט אנטאן אויף דעם פאליטישן מאסקאראד. דער היינטיקער שאוויניזם — דאס איז אן איבלדיקער געמיש פון מאנארכיזם, סטאליניזם, פאשיזם מיט אן איין־און-איינציקן עלעמענט אויף צונויפקלעפן זיי דעם אנטיסעמיטיזם. 
 שאוויניזם — דאס איז א פאלשע מאסקע פון פאטריאטיזם. שאוויניזם איז אנטיפאטריאטיש, ווייל ער גראבט אונטער דעם פרעסטיזש פון דער נאציע מיט אנטיהומאנישקייט בנוגע אנדערע נאציעס. 
 די פראנצויזישע אנטיסעמיטן, וועלכע האבן פארשוועכט יידישע קבורים, האבן דערמיט גופא פארשוועכט דעם כבוד פון זייער נאציע, און מיטעראן, וואס האט בעת אן אנטיפאשיסטישער דעמאנסטראציע אנגעטאן אויפן ארבל א געלן מגן־דוד, האט געראטעוועט דעם דאזיקן כבוד. דאס איז א גוטער ביישפיל פאר אונדזערע פאליטישע לידערס. און אט אזא לאנגע אומבאשטראפטע עקזיסטענץ פון אנטיסעמיטיזם, וועלכן אייניקע פערזאנען האלטן פאר א באווייז פון פאטריאטישע געפעלן, האט געגעבן א שלעכטן ביישפיל דער מענטשהייט. שינאה פון א באליביקן פאלק צו אן אנדער פאלק איז געגליכן לויט דער אמאראלישקייט צו אנטיסעמיטיזם. אפילו אן עמבריאנעלער געפיל פון א פארצוג פון איין נאציעאיבער אן אנדערער — דאס איז עמבריאנעלער פאשיזם. 
 אצינד איז ניט נאר דאס סאמע נארישע, נאר אויך דאס סאמע שרעקלעכע, אויב דער ״פאראד פון אומאפהענגיקייטן״ וועט זיך פארוואנדלען אין א ״פאראד פון נאציאנאליזמען״. מיר וועלן אוועקשליידערן זיך אליין אין דער פארגאנגענהייט, אויב מיר וועלן אנהייבן אויף די רעשטלעך פון דער בערלינער וואנט בויען פיינטלעכע נאציאנאליסטישע ווענט צווישן אונדזערע פעלקער. עס איז שוין צייט דערציען איינעם אינעם אנדערן דעם איינציקן מענטשלעכן נאציאנאליזם — דעם נאציאנאליזם פון דער גאנצער מענטשהייט. 
 צי ניט דאס לערנט אונדז דער ביטערער לימוד פון באבי יאר? איצט פארמאג איך אזא געפיל, אז איך געפין זיך ווידער אויפן בארג־אפריס… 
 יידיש — ב. גערשמאן 
״די ״יידישע גאס״ נומ\. 5, 5991 
 