 היייאר וועט דער יערלעכער „יידסטאק‟־פעסטיוואל פונעם יידישן ביכער־צענטער אפמערקן דאס 40סטע יאר פון דער ארגאניזאציע מיט אן אנליין־קאנצערט פון נייער יידישער מוזיק, וואס וועט אנהייבן „שטראמען‟ זונטיק, דעם 11טן יולי, 4 א זייגער נאך מיטאג (ניו־יארקער צייט). 
 די טעמע פונעם היייאריקן קאנצערט וועט זיין סאציאלע גערעכטיקייט און דערפאר וועט מען הערן פארשיידענע ארבעטער־הימענס, לידער פון פראטעסט און קאמף, אבער אויך פון דער יידישער פאעזיע און פון דער רעליגיעזער טראדיציע. 
 די מוזיקער קומען פון אמעריקע און אייראפע, אבער דער עיקר פון ברוקלין. צווישן די היגע קינסטלערס וואס וועלן אויפטרעטן זיינען שרה גארדאן מיט מייקל ווינאגראד, פרענק לאנדאן, שרה מאירסאן מיט איליא שנייווייס, עלינאר ריסא, לארין סקלאמבערג, עלינאר ווייל מיט זאי אקווא, סילא אוענס און טאטיאנא וועקסלער. פון בערלין וועלן שפילן דניאל קאהן און סוועטא קונדיש מיט פעטריק פארעל; פון ענגלאנד — פאלינא און מערלין שעפערד; און פון די נידערלאנדן — ניקי דזשייקאבס. 
 דער קינסטלערישער דירעקטאר פונעם קאנצערט איז סעט ראגאוווי. די פראגראם ווערט אויך געשטיצט פון קלעזקאנאדע און פון ארבעטער־רינג. 
 כדי צו קויפן בילעטן, קוועטשט דא . 
