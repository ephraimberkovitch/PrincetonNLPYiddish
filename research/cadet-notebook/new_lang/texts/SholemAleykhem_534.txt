 
 מנחם־מענדל [2]: שיינע־שיינדל צו איר מאן מנחם־מענדל 3 
 שלום עליכם 
 פון  
www\. cs.uky\. edu/~raphael/yiddish/sholemAleykhem/contents\. html  
 
  
שיינע־שיינדל פון כתרילעווקע צו איר מאן מנחם־מענדל
אין וווארשע
  
:)
  
לכבוד בעלי היקר החכם מופלג הנגיד המפורסם מוהר״ר מנחם מענדל ב״י!
  
ערשטנס קם איך דיר צו מעלדן אז מיר זענען אלע גאט צו דאנקען אין
בעסטן געזונט, גיב גאט דאס נעמלעכע פון דיר צו הערן אויף ווייטער ניט
ערגער.
  
און צ וויי ט נס, שרייב איך דיר, בעלי היקר, אז דאס וואס דו שרייבסט
מיר, אז דו זוכסט א שותף צו דיין גרויס געשעפט, הייבט דאס מיר ניט אן
צו געפעלן, הלוואי זאלסטו כאטש אנטרעפן אויף אזעלכן, וואס זאל אין זינען
האבן דיך אויך, ניט נאר זיך אליין, כאטש עס גלייבט זיך מיר ניט, אז צווישן
די גרויסע קנאקערס, וואס קענען א סך לשונות, זאלן זיך געפינען צדיקים, וי
זאגט די מאמע: ,עס שטייט געשריבן, אז דער מענטש איז געגליכן צו די חיות
וואס אין וואלד און צו די פיש וואס אין ים״, דאס איז אבער אלץ שפעטערדיקע
דאגות. דער עיקר איז דאס געשעפט אלין. איך מיין דעם גרויסן פלאן דיינעם,
וואס דו זאגסט אז דו האסט און וואס איך הייב נאך ניט אן צו וויסן וואס דאס
איז? און ווער דאס איז? איך הער נאר, אז דו האסט און דו האסט. לאמיר שוין
דערלעבן הערן, וואס האסטו דארטן אזעלכעס? ווער וייסט, וווהין דו קאנסט
פארפליען? וווי זאגט די מאמע:;עס שטייט געשריבן, אז דעם מענטשנס קאפ
ווייס ניט וווהין די פיס קאנען אים פארטראגן״. און דעם משל, וואס דו האסט
מיר געבראכט, מענדל, פון זימל דעם טוטין־שנייידער מיט ביילע־לאהן האב איך
איבערגעגעבן דער מאמען, האט זי אויסגעבטלט אלע בייזע וויסטע חלומות אויף
אירע שונאימס קעפ. ווי לאנג קרענקט, זאגט זי, טשארנע מיטן שווארצן פיסק,
וי לאנג זימל וועט זי נאך ניט אריינלאזן אין שכנות! און פאר וואס, זאגט זיי
דיר איז געפעלן, אז זימל זאל פלוצעם אין מיטן העלן טאג משוגע וערן און
ארויסווארפן ביילע־לאהן פון שכנות ― פארשטייט זי ניט.;סיידן, זאגט זי
דער געניידעם מייינער האט ניט וואס צו טאן, ווויל ער, זאגט זי, אנמאכן א בייז
לעבן צווישן שכנים. ס׳זאל זיין, זאגט זי, דריי שלייערס א גראשן 1* אזוי זאגט
די מאמע זאל לעבן און בעט טאקע איך זאל עס דיר שרייבן זי וייסט ניט,
  
0
    
אז איר געניידעם איז ניט גלייך צו אלע אנדערע איידעמס. אלע איידעמס פון
דער גאנצער ועלט האבן אין זינען זיך, געדענקען אז זיי האבן א ווייב בין
הונדערט צוואנציק יאר און קינדערלעך זאלן געזונט זיין, און דו דארפסט נאר
טראגן אויפן קאפ דעם טערק, פארזארגן די גאנצע וועלט, און זאגסט נאך אז
ביסט געווען אין אמעריקע און אנגענומען זיך דארט מיט שכל. דערוויילע זעט
מען עס נאך ניט ארויס. אפשר וועט עס זיך נאך ארויסבאווייזן אם־ירצה״שם
מיט דער צייט, וי זאגט די מאמע:;ס׳שטייט געשריבן, אז כליזמן דער מענטש
שפאנט ארום איבער דער ערד, קאן ער נאך אפטאן די גרעסטע נארישקיייטן.
פון די ווערטער באדארפסטו שוין פארשטיין, אז זי האלט עפעס ניט אזוי שטארק
פון דיינע בריהשאפטן, און פאראיבל האבן אויף איר באדארף מען אויך ניט,
מ׳קאן דאך יענעם ניט נייטן, ער זאל גלייבן דעם אנדערן אוייף נאמנות
ביז ער זעט ניט מיט די אוייגן, ס׳איז גענוג אז דיין אייגן ווייב האט צייט
און קאן ווארטן, א פנים, איך האב דען אן אנדער ברירה? אז כ׳בין צוגעבונדן
צו דיינע קינדער און האב אויף זיך א מאמע אן אלמנה, וואס אוועקווארפן קאן
איך זי ניט און מיטנעמען זי מיט זיך צו דיר ― זאגט זי, ניט דערלעבן וועט
דאס ווארשע, אז אירע ביינער זאלן ליגן אויף א פרעמדן בית־עולם: ניט אין
כתרילעוועקע און ניט נעבן איר מאן, וואס זי האט אפגעלעבט מיט אים דאס
גאנצע לעבן אין שלום און אין פרידן, ניט געזאגט זיך איינס דאס אנדערע
;קרום גייסטו״, סיידן טאמער האט זי זיך א מאל יא ארויסגעכאפט קעגן אים
מיט א הויך ווארט, האט ער איר אויך צוגעשוויגן, ווארעם ער עליו־השלום האט
געוווסט, דיר צו לענגערע יאר, אז א ווייב באדארף מען שאנעווען און וווייפל
א ווייב זאל ניט באגראבן איר מאן, איז זי אים דאך א ווייב און דאך א מאמע
צו זיינע קינדער, און א מאמע איז ניט קיין טאטע. א מאמען דארט דער קאפ
פאר איטלעכס קינד, ס׳זאל עסן צו דער צייט, ס׳אל ניט גיין נאקעט, ס׳אל
קענען דאווונען, לערנען און שרייבן, און א טאטע וואס? גארניט! אט זיצסטו
דיר דארטן אין דער גרויסער שטאט וי א גראף און שרייבסט בריוולעך, דער
רוח ווייסט וועגן וואס, האסט צו טאן טאג וווי נאכט מיט מלכים און שני־למלכס,
און לאז דיר עמעצער א פרעג טאן אויף א טשיקאוועסט, וואס פאר א קינדער
האסטו, וווי הייסן זיי, וואס קענען זיי ― זאלן שוין יידישע שונאים אזוי וויסן
פון זייער געזונט, וווי דו הייבסט אן צו וויסן אפילו, אז דיין משה־:הערשעלע,
מיר זאל זיין פאר זיין קאפ, איז שוין גאר א גאנצער מענטש. קרענקען זאל
  
איך, ווען דו וואלסט אים דערקענט! ערשטנס איז ער קיין עין הרע אזויי שיין,
  
81
    
אז גאט און לייט זענען מיר מקנא. און צוייטנס, זאלסטו אים הערן ווי ער
דאוונט און ווי ער לערנט און וי ער רעדט אוייף לשו־קודש! איך האב אים
אוועקגעגעבן אויפן זומער אינעם מסוכנעם חדר, וואס האט זיך ביי אונדז
געעפנט, אלע לערנען דארטן, ― איז רעדט ער שוין מער ניט קיין אנדער
לשון אחוץ לשון־קודש. ,שאלאם!* זאגט ער מיר אלע מאל ווען ער גייט אוועק
און קומט פון חדר. א; גוט־מארגן״ הייסט עס ביי זיי און אז איך פרעג אים
עפעס, ענטפערט ער מיר ניט, נאר ער טוט א מאך מיטן קאפ: ,קען״, אדער
;לא״, פארשטיי איך שוין לויטן שאקלען מיטן קאפ, אז ס׳איז אדער איא״, אדער
;ניין״. א ווארט ביי אים ― צו קויפן! און א מאל זאל ער זיך צוטשעפעףן
אפשיטן מיך מיט רייד און אלץ אויף לשון־קודש, באגראב איך אים ער זאל
רעדן ווי א מענטש, צעלאכט ער זיך און מאכט א שווייג ― אין גאנצן דיין
טבע, מיר זאל זיין פאר זיין קאפ! אפילו אינעם שריייבן איז ער אויך אין דיר
געראטן. ער האט א טבע דראקען. פון קינדווייז אויף, דערטאפט ער א שטיקל
פאפיר ― דראקעט ער. ער האט מיר שוין פארדראקעט די גאנצע שטוב. איך
שיק דיר דא זיינס א כתב, וואס ער האט דאס אנגעשריבן פון דיינעט וועגן, זע
און האב דו אויך א שטיקל תענוג פון דיין זון דעם שרייבער, כאטש דעם אמת
ווועל איך דיר זאגן, בעלי היקר, איך וואלט בעסער געוואלט, אז ער זאל זיין
וואס ער זאל ניט זיין, אבי ניט קיין שרייבער. וי זאגט די מאמע: קא שיינער
שרייבער איז א שיינער קבצן״.. האב קיין פאראיבל ניט, מענדל, וואס איך
דול דיר א ספאדיק מיט אזעלכע נארישקייטן וי ייב און קינדער, אין דער
צייט וואס דו קרוינסט מלכים און זעצסט אראפ מלכים פון די שטולן פון
דעסטוועגן, מיין איך, וואלט גלייך געווען, אז דו האלטסט שוין יא ביי שרייבן,
זאלסטו בעסער שרייבן פון דעם וואס דיר איז נאענט; דיין טערק, וואס דו
האסט אויף אים אזוי רחמנות, אז ממש די נשמה גייט דיר אויס, האט דערוויילע
א היים מיט א ווינקל ווו דעם קאפ צוצושפארן, און אונדזערע יידעלעך נעבעך
דרייען זיך ארום זי די פריבלודנע שאף, ווארפן זיך פון איינס צום אנדערן
ווייסן ניט וווהין זיי זאלן לויפן, ווי זאגט די מאמע: ,משיחס צייטן ווארעם
ס׳שטייט געשריבן, זאגט זי, אז משיח וועט קומען וועט מען צונויפטרייבן די
יידן פון אלע פיר עקן פון דער וועלט״., אלע זאגן, אז זינט די וועלט שטייט
זענען נאך יידן אזוי ניט אויסגעריסן געווארן וי אצינד. ס׳איז גאר א סברה,
אזוי דערציילט מען ביי אונדז אין כתרילעווקע, אז די שונאי־ישראל האבן אייג״
געגעבן א פראשעניע אז מען זאל מעגן מאכן פאגראמען בכל תפוצותיישראל.
  
82
    
שריייב מיר צי ס׳איז אמת, דו ווייסט דאך יא פון אלע שווערע הערצער, ווי עס
ווינטשט דיר פיל גוטס און אימער גליק. פון דיין באמת געטרייע פרוי
שיינע: שיינדל
  
יא. וואס האסטו מיר אנגעפלעשטשעט פון דער ,איקא״, צי פון דער; איטאי?
מיינע שונאים זאלן אזוי וויסן ווער עס האט זיי געשלייערט, ווי איך הייב אן
צו וויסן וואס דו בעטסט דארטן: באראן הירש.. טארעטאריע,.. מיליאנען! יי
באלד עפעס אזוי, הייבסטו אן צו זעצן מיט מיליאנען, ווי זאגט די מאמע:
;ס׳שטייט געשריבן, פון וואס דער מענטש טראכט ביי טאג, חלומט זיך אים
ביי נאכט״... עס קאן זיין, ווען דו זאלסט חס־ושלום א מאל א טראכט געבן
וועגן מיר ביי טאג, וואלט איך דיר געקומען צו חלום בייי נאכט, וואלט דאס אפשר
געווען א סגולה, אז דו זאלסט זיך דערמאנען א מאל קומען אהיים. נאר שא!
איך האב גאר פארגעסן, ווי די מאמע זאגט:;וי קאן ער קומען אהיים, טאמער
קערט זיך איבער דארטן די ועלט, דער טערק צעשלאגט זיך מיט דער 
טערקיניע און מנחם־מענדל וועט ניט זיין דערביי ― א קלייניקייט?.
  
83
    
מנחם־מענדל פון וווארשע צו זיין ווייב שיינע־שיינדל
אין פתרילעווקע ־
  
6
  
לזוגתי היקרה החכמה הצנועה מרת שיינע־שיינדל שתחי,
  
רא שי ת בין איך דיר מודיע, אז איך בין ברוךיהשם בקו החיים והשלום,
השם־יתברך זאל העלפן, מ׳זאל תמיד הארכן איינס פון דאס אנדערע נאר
גוטס מיט בשורות טובות ישועות ונחמות בתוך כלליישראל ― אמן.
  
וה שנית זיי וויסן, זוגתי היקרה, אז מיין גרויסע קאמבינאציע, וואס
איך האב און וואס דו פרעגסט זיך אזוי נאך אויף איר, איז מוראדיק פאר״
פלאנטערט, נאר איך קאן זי דיר ארויסגעבן אין צויי ווווערטער, צויי גע״
ציילטע ווערטער מערניט, נאר וואס אויף זיי שטייט די גאנצע וועלט. די צויי
ווערטער זענען ― שלום און ווואגשאל,
  
שלום ― דאס איז א זאך, וואס אן דעם וואלט די וועלט קיין קיום ניט
געהאט, איינער דעם אנדערן וואלט אייינגעשלונגען לעבעדיקערהייט, עס וואלט
ניט געווען ניט קיין מיסחר, ניט קיין באנען, ניט קיין שיפן, ניט קיין שטעט,
ניט קיין געלט, ― תהו־ובהו. דאס איז אזוי פראסט, וי פאר א גראשן א בייגל,
און איך מיין אז מען באדארף עס דיר לאנג ניט קייען. דו פארשטייסט עס שוין
אליין, דו קענסט דיר נעמען א מוסר טאקע פון דיין כתרילעוועקע. שטעל דיר
פאר, אז אין א שיינעם פרימארגן גייט ארויס אין כתרילעווקע א זאקאן, אז ס׳איז
אויס זאקאן, דאס הייסט אז יעדער קאן זיך טאן וואס ער וויל און נעמען וואס
זיין הארץ גלוסט! באדארף איך דיר לאנג באשרייבן, ווי די שטאט וואלט
דעמאלט אויסגעזען? און וואס פאר א פנים עס וואלט דעמאלט באקומען דער
מארק מיט די קלייטן, מיט די הייזער, מיט די בעלייבתים און דערהויפט די
נגידים? אין איינע דריי־פיר טעג, נארעלע, וואלט מען זיך איינס דאס אנדערע
אויסגעקוילעט, צעראבעוועט און פארברענט, און פון כתרילעווקע וואלט נאר
געבליבן א זכר, אז אויף דעם ארט איז א מאל געשטאנען א שטעטל, וואס האט
געהייסן כתרילעווקע... כל־זמן אבער דער זאקאן איז זאקאן און מענטשן לעבן
בשלום איז, ווי די מעשה איז, צי גוט צי שלעכט, נאר די שטאט איז א שטאט,
  
84
   
 