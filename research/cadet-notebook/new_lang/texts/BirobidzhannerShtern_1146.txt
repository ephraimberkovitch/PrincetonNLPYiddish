
 מעשיות וועגן די כעלעמער חכמים זיינען זייער א וויכטיקער טייל פונעם יידישן פאלקלאר פון מיזרח־אייראפע. דער פארגעשריטענער יידישער פאלקלאריסט אלטער דרויאנאוו (0781 – 8391) האט ספיעציעל זיך פארנומען מיטן זאמלען און פארשרייבן די דאזיקע מעשיות. ס׳איז כדאי באזונדערס אונטערצושטרייכן, אז די כעלעמער חכמים זיינען געווארן גאר פאפולערע פערסאנאזשן אויך ביי פראפעסיאנעלע יידישע שריפטשטעלער. ווער האט נאר ניט געשריבן וועגן זיי? ס׳איז גענוג צו דערמאנען כאטשבי דעם לאורעאט פונעם נאבעל־פרייז יצחק באשעוויס־זינגער.

לידער לויט מאטיוון פון די מעשיות וועגן די כעלעמער חכמים האט אנגעשריבן אויך דער באוווסטער סאוועטישער יידישער דיכטער שיקע דריז (8091 –&nbsp; 1791). עס האט זיי ווונדערלעך איבערגעזעצט אין רוסיש הענריך סאפגיר (8291&nbsp; –&nbsp;&nbsp; 1999). און אט נאר וואס זיינען שיקע דריזעס ״כעלעמער חכמים״ צום ערשטן מאל ארויסגעגעבן געווארן אויף רוסיש אין א בוך־פארם. עס האט דאס בוך ארויסגעלאזט דער מאסקווער יידישער פארלאג ״קניזשניקי״. אילוסטראציעס פונעם קינסטלער וויקטאר פיוואוואראוו אין באהעפטונג מיט די פרעכטיקע לידער וועלן בלי־ספק פארוואנדלען דאס נייע בוך אין א גוטער מתנה פאר קינדער צו חנוכה און צו דעם נייעם יאר.

 

וו\. אראנאוו 