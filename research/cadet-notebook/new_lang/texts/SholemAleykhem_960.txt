 
 מנחם־מענדל [2]: שיינע־שיינדל צו איר מאן מנחם־מענדל 6 
 שלום עליכם 
 פון  
www\. cs.uky\. edu/~raphael/yiddish/sholemAleykhem/contents\. html  
 
שיינע־שיינדל פון כתרילעווקע צו איר מאן מנחס־מענדל
אין וואישע
  
6
  
לכבוד בעלי היקר החכם מופלג הנגיד המפורסם מוהר״ר מנחם מענדל נ״י!
  
ערשטנס קום איך דיר צו מעלדן, אז מיר זענען דא גאט צו דאנקען
אלע אין בעסטן געזונט, גיב גאט דאס נעמלעכע פון דיר צו הערן אויף ווייטער
ניט ערגער. און צווייטנס שרייב איך דיר, בעלי היקר, אז אויף אונדזער
כתרילעווקע האט זיך גאט גענומען גאר אויף אן אנדער אופן. מיר זענען נאך ניט
געקומען צו זיך פון שעיה־דודס מחותנס אומגליק מיט די שארעגראדסקיס,
האט אונדז גאט צוגעשיקט א נייעם. משה:נחמן כארטאוואי געדענקסטו נאך
מסתמא? איז ער היינט א שיינער קבצן די דירה האט ער שוין לאנג 
פארקויפט. חיה־פערל איז ביי אים געשטארבן. ער האט שוין חתונה געהאט נאך
א מאל, געבראכט צו פירן א כאלערע פון דער פרעמד, עפעס א שוחטקע אן
אלמנה. ווי זאגט די מאמע: ,מ׳קריגט ניט די מציאה אין דער היים, דארף מען
פארן נאך איר קיין בראד״.. דאס איינציקע שטיקל אנהאלט זיינס איז געווען
דער ברודער, בערל־אייזיק. ער איז געזעסן אין א דארף, בערל־אייזיק הייסט
עס, און האט געהאט פרנסה, פלעגט ער אים אונטערהאלטן, דעם ברודער, א
מאל מיט א זעקל מעל, א מאל מיט א זאק קארטאפליעס, און א מאל טאקע
מיט א מזומן קערבל אויך. נאר דאס אלץ איז געוען א מאל, אז בערליאיייזיק
האט געהאט א קלייטל און פלעגט פארדינען, פלעגט ער אפרייסן פארן ברודער
אויך. ווי זשע איז אבער דער דין, אז ער אלין, בערל־אייזיק הייסט עס, האט
היינט אויך מכות! אז פונעם קלייטל האבן אים גוייים אויסגעדונגען, און צו
פארדינען איז ניטא ביי וואס. און גלאט, ביז וואנען איז דער שיעור צו העללפן
א ברודער 1 ווי זאגט די מאמע:.א לעכעריקן זאק קאן מען ניט אנשטאפף. ‏
| איז דאכט זיך גענוג 1 וואס טוט גאט ― קומט אן דער אוקאז און מען ווארפט
אים ארויס פון דארף, בערל־איייזיקן הייסט עס, אין פיר און צוואנציק שעה. עפעס
א מין בהלה אויף זיי! און ווען ווארפט מען זי ארויס? אקוראט אין מיטן
ביינאכט, אין א פינצטערניש, א חשכות, א רעגן, א בלאטע, א טוואן, ווי זאגט
  
די מאמע: ,ס׳שטייט געשריבן, אז די יידן זענען ארויסגעגאנגען פון מצרים
  
113
    
איז געווען אזא פינצטערניש, אז מ׳האט זיך געקענט די אויגן ארויסנעמען״..
  
הכלל, ווהין פארט אזא ייד ווי בערליאייזיק, אז מ׳טרייבט אים ארויס
פון דארף? מסתמא אין שטאט אריין, קיין כתרילעווקע ― וווהין דען! ―
און מסתמא צום ברודער, צו משה־נחמנען. איי, משה־נחמן שטארבט אליין פון
הונגער? וואס איז ער שולדיק, בערל־אייזיק הייסט עס? פלעגט ער אים דען
ניט העלפן אלע מאל, אז ער, בערל־אייזיק הייסט עס, האט געהאט! איז איין
מאל אוועק. און צווייטנס, פון וואנען זאל ער וויסן, בערל־אייזיק הייסט עס, אז
דער ברודער איז אזא ארעמאן, אז ממש ניטא מיט וואס די נשמה צו דער״
האלטן און בסך־הכל זענען זי אלע, די כארטאוואיעס הייסט עס, א משפחה פון
גדלנים? עס וועט דיר פגרן דריי מאל א טאג און סווצט דעם ניט אנשטיין
זאגן יענעם ― גיב מיר. וואס דארפסטו מער? איין ברודער דעם אנדערן וועט
דיר ניט זאגן ליי מיר, אדער בארג מיר. ווועסט אים געבן אליין ― איז רעכט,
וועסט אים ניט געבן ― איז אויך רעכט. א פאדלע משפחה! ניט אומזיסט זאגט
די מאמע, אז א גדלן איז ערגער פון א הולטיי... מיינסט אפשר אז בערל־אייזיק
איז פארפארן צו זיין ברודער, צו משהינחמנען הייסט עס? עס הייבט זיך
גארניט אן. פארפארן איז ער דווקא אויף אן אכסני, גלייך צו פרצן אין איינ״
פאר אריין, און אפגעדונגען צוויי חדרים מיט זעקס בעטלעך מיט מאטראצן ―
אנדערש לוינט אים ניט דעם פריץ! א גליק נאר וואס ער האט זיך ניט גע״
הייסן שטעלן דעם סאמאוואר און קאכן ווארעמעס. ער וואלט דאס אפשר געטאן,
בערל־אייזיק הייסט עס, ווען עס וווערט ניט געוויר דער ברודער, משה־נחמן
הייסט עס, קומט ער צו לויפן ניטיטויט, ניט־לעבעדיק: ,בערל־אייזיק! אין
גאטעס ווילן! פאר וואס ביסטו ניט פארפארן גלייך צו מיר 1,,.* ווייזט ער אים,
בערל־אייזיק הייסט עס, אויף די זעקס בעטלעך, וי איינער רעדט: אוו האסטו
אזוי פיל ארט פאר קיין עיןיהרע אזא כאליאסטרע, אז זיי ליגן דא אויך סך״הכל
צו צוויי אין א בעטל?* איז עס דאך אבער פון דער גוטער משפחה, צעלאכט
ער זיך, משה־נחמן טאקע, און מאכט אזוי גאנץ ברייטלעך: קוייס איך וואס,
נארישקייטן! איז אן מאטראצן, א דאגה א ביסל! נעם צונויף גאנץ קעקעלע
קהל און קום צו מיר!* טאמער ווייסטו, ווו וועט ער נעמען פאר אזא כאליאסטרע
טיי און צוקער, און נאך קאכן ווארעמעס צו די צרות?.. איז דאך עס אבער
א כארטאוואי. פארזעצט ער די קאפאטע און הייסט קאכן ווארעמעס. יענער,
בערל־אייזיק הייסט עס, זעט גאנץ גוט, וואס פאר א גביר, מישטיינס געזאגט,
דער ברודער איז און וויפל בלוט אים קאסט דער ווארעמעס, אז די שוועגערין
  
114
    
די כאלערע בלאזט זיך און ווארטשעט שטילערהייט:;צונויפגעטריבן א 
טשערעדע...* אויף מארגן וויל ער שוין טאקע הייסן קאכן ווארעמעס אוייף דער
סטאנציע, איז ווידער די אייגענע געשיכטע: געקומען משהינחמן, געארבעט,
געמאכט מיט די הענט:;ווועסט עס מיר ניט טאן, א בזיון פאר לייטן, געקומען
א ברודער און עסט ביי א פרעמדן טיש. גענוג דאס אליין, וואס דו שטייסט אויף
אן אכסני״... א טאג און א טאג, ער לויפט ארום איבער דער שטאט, 
בערלאייזיק הייסט עס, טאמער וועט ער עפעס געפינען בי וואס צו פארדינען. וווו
פארדינען? וואס פארדינען? עס איז דא ביי אונדז בעלנים אויף צו פארדינען
אן אים! צום ברודער עסן גייט מען שוין ניט. ערשטנס איז גענוג, ביז וואנען
קאן מען זיין א גאסט און עסן ביי יענעם ווארעמעסן? און צוייטנס, איז טאקע
ניטא וואס, אז יענער שטארבט גאר אליין פאר א שטיקל ברויט! און קאכן
ווארעמעס אויף דער אכסני, הייסט מען זיך באצאלן. פרץ איז גאר קיין נאר
ניט. ער האט באלד אנגעשמעקט מיט דער נאז, אז ביי זיינע אורחים פייפט דער
דלות גאר אויף אן אנדער אופן ― און ס׳איז גארניט אזא גרויסע עוולה. פרץ
איז אליין אויך ניט דער גרויסער גביר. וי זאגט די מאמע: ע; ואס אים פעלט
צו רויטשילדן מעג עס אודז ביידן צוקומען״.. ער איז אזוי אויך גענוג יוצא,
וואס ער האלט זיי ביי זיך אויף דער סטאנציע. מאל דיר, ער האלט זייי? זי
האלטן אים! וואס זאל ער מיט זיי טאן? ער זאל זיי זאגן; פארט אייך געזונ״
טערחייט? האט ער זיי שוין געזאגט אויך, און ניט איין מאל, עטלעכע מאל. נאר
וווהין זאלן זיי פארן, מישטיינס געזאגט ― אין דער ערד אריין? זיי וואלטן
געפארן קיין אמעריקע, איז ניטא מיט וואס זיך צו רירן. אז דיינע חברות די
;איקעס״ מיט די; שמיקעס״ פארמאגן זאגסטו מיליאנען און האלטן זיך מיט
זייי,., פאר וואס קומען זיי ניט אהער? אויף ווען האלטן זיי די מיליאנען? אויף
משיחס צייטן? זיי ווייסן א פנים ניט, וואס מיין מאמע זאגט, אז משיח וועט
קומען, וועט מען יי באדארפן אוויף כפרות..
  
הכלל, ס׳איז גוט שלעכט! וואס טוט מען? וועסטו הער וואס א 
כארטאוואי טוט אפ, ער איז זיך מישב, בערל־אייזיק הייסט עס, און מאכט א שמועס
מיטן ווייב, וואס ווועט זיין דער תכלית, אז לעבן איז ניטא פון וואנען, און רירן
זיך קיין אמעריקע איז ניטא מיט וואס, און שטארבן דארף מען דאך סיי ווי סיי
שטארבן, איז איידער שטארבן פון הונגער, איז שוין בעסער זיך אוועקסמען
לעבעדיקערהייט... איין מאל און צוויי מאל און דריי מאל. צעויינט זיך מסתמא
דאס ווייב און ווייזט אים אן אויף די קינדער, וי איינער רעדט:;וואס וועט
  
215
    
זיין מיט די קינדער?*,,, זאגט ער, בערל־אייזיק הייסט עס:;די קינדער וועלן
מיר אפסמען פריער, און דערנאך וועלן מיר אלייין אויך אויסטרינקען..״ געפעלט
דיר א השגה פון א יידן? דאס קאן נאר א כארטאוואי!
  
וואס טויג דיר ― א יידענע, זי האט זיך אונטערגעגעבן. וי זאגט די
מאמע:;ס׳שטייט געשריבן, אז א אישה געפינט זיך אינעס רשות פון איר מאן״..
און ניט לאנג געטראכט, פארזעצט דעם ווייבס בורנעס, גייט ער אוועק אין
מארק, בערל־איייזיק הייסט עס, און קופט איין פרישע בולקעס מיט טי און
צוקער, הייסט שטעלן דעם סאמאוואר, פארקאכט טיי, רופט צונויף אלע קינדערי
די גאנצע כאליאסטרע, גיסט זיי אן איטלעכן באזונדער טיי און צעברעכט זי
די בולקעס:;עסט, קינדער, זאגט ער, דאס לעצטע מאל!*.. ― און עס ווערט
א גדולה! נעמט ער, בערל־איייזיק הייסט עס, און שיט זיי אריין עפעס א 
פראשעק אין טיי אריין, קלאגן זיך די קלענערע קינדער, אז דער טיי אין עפעס
ביטער... ווארפט מען זיי אריין צוקער און מ׳הייסט זיי טרינקען ― טרינקען
זיי. זיי קרימען זיך, נאר זיי טרינקען. זעען די עלטערע קינדער, אז טאטע־מאמע
סודען זיך, וויינען און שיטן עפעס אין טיי אריין, ווילן זיי ניט טרינקען. בעטן
זיך ביי זיי טאטע־מאמע מיט טרערן, זיי זאלן טרינקען, מ׳דארף טרינקען און
ווייזן, אז זיי אלייין טרינקען אויך ― אזוי לאנג, אזוי ברייט, אלע האבן גע״
טרונקען, נאר איינער, אן עלטערער יינגל, א בר־מיצוה־בחורל, האט זיך
אייינגעשפארט, ניט געוואלט טרינקען בשום־אופן! און אז יענע האבן אויסגע״
טרונקען און ס׳איז זיי געווארן שלעכט, איז דער בר־מיצווה־בחורל ארויסגעלאפן
און געמאכט א גוואלד, אז זיין טאטע־מאמע האבן פארסמט אלע קינדער און
זיך אליין אויך אפגעסמט מיט עפעס א פראשעק אויפן טייי! איז מען זיך
צונויפגעלאפן, די גאנצע שטאט, געבראכט דאקטוירים, געראטעוועט, 
געגוואלדעוועט ― פארפאלן!
  
וואס זאל איך דיר זאגן, מענדל, ווער ס׳האט ניט געזען די דאזיקע לויה,
דער וועט לעבן מער מיט צוואנציק יאר. ס׳איז שוין געווען איין מאל א לוויה!
תשעה באב, זאג איך דיר, חורבן בית־המיקדש! נאך ביז היינטיקן טאג שטייט
ער מיר פאר די אויגן, בערל־איייזיק הייסט עס, מיר צו לאנגע יאר, מיט 
אפארזארגט פנים נעבעך און מיט בלאנדזשענדיקע אויגן, ווי א מענטש, וואס
האט עפעס פארלוירן... עס דאכט זיך מיר אויס, אז אויף זיין פנים איז געווען פון
לאנג אנגעצייכנט, אז דער מענטש וועט שטארבן ניט מיט זיין טויט.. נאר
ערגער פון אלץ איז, וואס ער גייט ארום אונדז אלעמען צו חלום, אלע נאכט,
  
116
    
אלע נאכט! די מאמע זאגט, ס׳שטייט געשריבן, אז דער וואס נעמט זיך אלין
דאס לעבן, קאן ניט אנקומען אזוי גיך אויף יענער וועלט.. שלאפן מיר דערי״
בער ניט קיין גאנצע נאכט, ניט איך, ניט די מאמע, ווי עס ווינטשט דיר פיל
גוטס און אימער גליק, פון מיר דיין באמת געטרייע פרוי
  
שיינע־ שיינדל
  
איך האב פארגעסן דיר שרייבן, מענדל, אז איך האב היינטיקע וואך קוים
א מאל באקומען געלט פון דיינע לייט, איצטיקס מאל, דאנקען גאט, שוין מיט
א בריוועלע צוגעלייגט, שוין איין מאל א בריוועלע! ניט מער זאלן די שונאים
פארמאגן ― אין גאנצן ארום און ארום איין שורהלע.;מיר שיקן אייך ―
שריייבן זיי ― עדילחשבון א הונדערטער״.. און מער ניט געקאכט! ערשטנס
וואלט איך ועלן וויסן, ער איז דער עמיר״, ― אז געחתמעט איז סך־הכל
איינער, עפעס אן אכטונגספאל מיט א דריידל. און צוייטנס, וואס עפעס עד״
לחשבון? ווו איז דער חשבון? איך וואלט וועלן זען, וווי אזוי רעכענען זיי זיך
מיט דיר ― אויף דער וואג, צי אויף דער מאס? און נאך א זאך: וואס דארפן
זיי מיר שרייייבן, אז זיי שיקן מיר א הונדערטער? איך זע דען ניט אליין אז
ס׳איז א הונדערטער, ניט קיין טויזנטער? וי זאגט די מאמע:;עס האט אזא
פים, ווי מ׳האט איינעם אפגעשטעקט אין באק אריין און מזאגט אים: נא,
שלמה־יאסל, אט האסטו געכאפט א פאטעז״..
  
117
    
מנחם־מענדל פון ווארשע צו זיין ווייב שיינע־שיינדל
אין כתרילעווקע
  
לזוגתי היקרה החכמה הצנועה מרת שיינע־שיינדל שתחי׳!
  
ראשית בין איך דיר מודיע, אז איך בין ב״ה בקו החיים והשלום. השם״
יתברך זאל העלפן מ׳זאל תמיד הארכן איינס פון דאס אנדערע נאר גוטס מיט
בשורות טובות ישועות ונחמות בתוך כלליישראל ― אמן.
  
והשנית זיי ויסן, זוגתי היקרה, אז דו קענסט שוין זיין רויק ―
דעם טערק האבן מיר דאנקען גאט באווארנט. אים וועט שוין קיינער איצט
אזוי גיך ניט זאטשעפען און מער צו אים קיין טענות ניט האבן, אז זיין; האלבע
לבנה״ רירט אן חלילה עמעצנס כבוד.. און מ׳וועט שוין ניט זאגן מער אז
ער, דער וילדער אזיאט, באהאנדלט, חלילה, ניט ווי עס געהערט צו זיין די
;ברידער״ די סלאוויאנער... און קיינער ווועט שוין ניט ארויסטרעטן מער אנ״
נעמען זיך די קריוודע פון די באלייידיקטע ― אן עק! מ׳האט אים 
ארומגענומען דארטן אין לאנדאן מיט א רויטן פאדעם זייד, אנגעצייכנט אים אקוראט
די נייע גרענעצן פון זיין אלטער מדינה, אזוי אז די לאנדקארטע האט שוין
באקומען איצט גאר אן אנדער פנים. און דאס האט ער צו פארדאנקען מיינסטו
וועמען? די באלקאנער שותפים, וואס האבן אים גובר געווען? אבער גאר לא!
דווקא די ,גדולים״, דווקא די ,הויכע פענצטער״, וואס האבן פריער אפגעווארט
ביז מען וועט אים גוט אנבויקערן, דערנאך זענען זיי געווארן רודף־שלומניקעס,
אווועקגעזעצט זיך און אווייסגעארבעט א שלום צוישן אים און צוווישן די 
באלקאנער מלכים, אזוי אז דו ליייענסט איבער דעם דאזיקן טראקטאט פון שלום,
קאנסטו זיכער מיינען, אז ניט די באלקאנער; ברידער״ אלין האבן געפירט
די דאזיקע בלוטיקע מלחמה, נאר זיי, די ,הויכע פענצטער״ הייסט עס, האבן
געקאמאנדעוועט, געווען די גאנצע מאכערס, דעריבער זענען זיי זיך דאס איצט
עוסק אין דעם אויסטיילן די חלקים. עס וועט זיין א תענוג, זאג איך דיר, 
אנצוקוקן, ווי מען וועט זיך עס אוועקזעצן, די שיינע מענטשן, אנשים מכובדים, מיט
פארקאטשעטע ארבל און מ׳וועט זיך עס געבן א נעם צו דער ארבעט, איינטיילן
דער חברה, וי מען טיילט אויס לעקעך להבדיל ביי אונדז אין שול ערב יום״
  
118
   
 