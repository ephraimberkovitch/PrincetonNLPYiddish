
 אין 6181 יאר, צוריק מיט צוויי הונדערט יאר, איז געווען אזוי גערופענע יאר אן א זומער. דאס סאמע קאלטע יאר פאר דער גאנצער געשיכטע פון אכטגעבונגען. 
 אפריל־חודש 5181 יאר איז פארגעקומען אן אויסבראך פונעם ווולקאן טאמבארא אין אינדאנעזיע. עס זיינען אומגעקומען 17 טויזנט מענטשן, אבער דער אויסבראך האט אויך מיטגעבראכט די אנדערע שרעקלעכע פאלגן. 
 דאס אש, וואס איז געווען ארויסגעווארפן אין דער אטמאספער, האט עטלעכע חדשים זיך פארשפרייט אין איר. אין 6181 יאר האבן די מענטשן אין אמעריקע און מערב־אייראפע באמערקט, אז ס׳איז, דאכט זיך, א פרילינג, אבער עס ווערט ניט ווארעמער. מערץ איז געווען ווי א געוויינלעכער ווינטער־חודש. אפריל און מיי האבן זיך אויסגעצייכנט מיט אן אומגעוויינלעכער צאל רעגנס און האגל, בעתן יוני זיינען אין אמעריקע געווען די נאכטפרעסטלעך. אין דייטשלאנד האבן געבושעוועט שטורעמס, די טייכן זיינען ארויס פון זייערע ברעגן. אין שאטלאנד איז דער גאנצער זומער געגאנגען שניי. עטלעכע מאל איז ער אראפגעפאלן אין די פארייניקטע שטאטן פון אמעריקע — אין ניו־ענגלאנד און אין ניו־יארק. 
 אלס רעזולטאט איז דאס געווען א יאר פון קאלאסאלער אומגערעטעניש. די פרייזן אויף ווייץ זיינען צען מאל העכער געווארן. ס׳איז געקומען הונגער. 
 טאקע אין אזא אטמאספער האט די שרייבערין מערי שעלי אויסגעטראכט דעם דאקטער פראנקענשטיין. לארד בייראן האט געגעבן דעם פערזענלעכן דאקטער די אידיי פאר דער ערשטער דערציילונג וועגן וואמפירן. אין דריי יאר ארום איז די דערציילונג געווען פובליקירט. אלס אויטאר האט מען אנגעוויזן אליין דעם לארד בייראן. 
 דאס יינגל יוסטוס האט געוווינט אין דייטשלאנד. ער איז געווען אלט 31 יאר, ווען ס׳איז געשען א יאר אן א זומער. יוסטוס האט זיך אזוי שטארק געמוטשעט פון הונגער, אז ער האט אפגעגעבן דאס גאנצע לעבן דעם קאמף קעגן הונגער. איצט געדענקען מיר אים אלס יוסטוס פאן ליביך, א דערפינדער פון מינעראלע באגיטיקונגען. 
 אין דייטשלאנד איז אויך שטארק אויסגעפעלט האבער פאר פערד. א דערפינדער קארל דרעז האט אנגעהויבן זוכן די אנדערע טראנספארט־מיטלען. אין רעזולטאט האט ער געשאפן — וואס? — ריכטיק, וועלאסיפעד. 
 