

פון אונדזער עזבון: יעקב שטערנבערג (1890־1973) 



 by באריס סאנדלער 
August 1, 2021August 1, 2021 Filed under:
לידער
ליטעראטור
ליטעראטור־עזבון
פערזענלעכקייטן 

דיכטער, דראמאטורג, טעאטראלער טוער, ליטעראטור־קריטיקער, איז שטערנבערג געבוירן געווארן אין ליפקאן, בעסאראביע. ער האט זיך געלערנט אין קאמענעץ־פאדאלסקער גימנאזיע. דעביוטירט מיט א מעשהלע אין דער אדעסער צייטונג „אונדזער לעבן‟ (1908) און איז אויפגעמונטערט געווארן צום שרייבן דורך ביאליקן און פרצן. שפעטער דרוקט ער זיינע לידער אין אברהם רייזענס זאמלבוך „פרייע ערד‟ (1910), אין זיין וואכנבלאט „דאס נייע לאנד‟ (ניו־יארק, 1911־1912) און אין אנדערע אויסגאבעס.
אין 1914 באזעצט זיך שטערנבערג אין רומעניע, און דארט הייבט זיך אן זיין צעצווייגטע ליטערארישע, טעאטראלע און קולטור־געזעלשאפטלעכע טעטיקייט. אין בוקארעשט האט ער געשאפן א יידישן רעוויו־טעאטער, פאר וועלכן ער האט געשריבן מוזיקאלישע קאמעדיעס, קליינקונסט־פיעסעס און באקומען א שם פון א טאלאנטירטן רעזשיסאר. אין די יארן 1924־1926 האט ער אנגעפירט מיט דער „ווילנער־טרופע‟ אין בוקארעשט, שפעטער פארט ער ארום מיט א טעאטראלער טרופע אונטער זיין אויפפירונג איבער די גרעסערע שטעט פון מיזרח־אייראפע. אין די 1920ער־1930ער יארן איז ער געווען דער פאפולערסטער אין רומעניע טעאטער־טוער, דיכטער, פובליציסט, קולטור־טוער.
אין 1940, נאכן פארכאפן בעסאראביע און זי פארוואנדלען אין א טייל פון סאוועטן־פארבאנד, איז שטערנבערג, וואס האט זיך אומגעקערט אין סאוועטישער מאלדאוויע, געשטעלט געווארן אין שפיץ פונעם ניי־געשאפענעם מלוכישן יידישן טעאטער אין בעלץ. צופאסן זיך צו דער אידעאלאגישער סאוועטישער טעאטער־סיסטעם האט ער נישט געקאנט, האט ער זיך אין גאנצן אפגעגעבן מיט פאעזיע. ער דרוקט זיינע לידער און ארטיקלען אין דער צייטונג „אייניקייט‟, אינעם אלמאנאך „היימלאנד‟.
אין 1949 ווערט ער ארעסטירט און פארשיקט אויף זיבן יאר קיין סיביר. נאכן באפרייט ווערן און א רעהאביליטירטער באזעצט שטערנבערג זיך אין מאסקווע. אקטיוו געדרוקט זיך אינעם זשורנאל „סאוועטיש היימלאנד‟. אין יאר 1973 פאלט דער שרייבער אריין אין שפיטאל מיט א שווערער קרענק. צו יענער צייט האט ער שוין געהאט באקומען א דערלויבעניש ארויסצופארן קיין ישראל, אבער עס נישט דערלעבט.
יעקב שטערנבערג — לידער
היינריך היינע
גלייב איר, עס איז וואר,אז פארמאכט, פארשלאסן שוין די בוידפון דער פופן־שפיל פון זיין הומאר?
כ׳האב א פריינד א דיכטעראיז ער אייפערזיכטיק ווי א ווייבל,לאז דאס אייפערזיכטיק טייבללויבן זיך מיט אייגענעם טייוולסקויט —כ׳וויל עס גארניט רייצן,איך פון מיין זייט נאר בין אפן מודה:אלע טראגן מיר ארום אין גאס אויף אונדזער פלייצעהיינריך היינעס פופן־בויד,און פארדינען זיך דערביי דאס שווערעשטיקל ברויט.
אבער נאכן טאג, ווען זון גייט אונטער טראגיש רויט,ווערט אין בודעשטיל. איז ווייסן מיר: די פופן, משה, קריסטוס, בודאהאבן דארט פארנעמען די ארענע\. פלאמען כאפן זי ארום. זי ברענט און קאן זיך ניט פארברענעןאון מיט פייעריקער בוידאויף דער פלייצע, הייליק רויטאינעם זונפארגאנג — מיר שפילן זיך מיט גאט און מיט טויט,
ווי להבדיל מיט די חיות אין דער שטייג די דארע מויד,און פארדינען זיך דערביי דאס שווערעשטיקל ברויט.
פראנקרייך אויף דער גאס
פראנקרייך אויף דער גאס…פונקט ווי אויף א טיש א ברענענדיקער לאמפ מיט גאז,אויסגעגאסן זיך די רעגאליסטן אויף די מארקן און בולווארן,ווי אויף אלע ראגן שטייען פארשטיינערטע די שאטנס די קאמונארן\. לעבן אייזערנעם צילינדער פונעם שטאלענעם פאבריקאנטשפאנטפרומע יארמעלקע און חוזק־מיצל מאנסיע ארפאגאן —דער צווייטער הער אין לאנד.
אונטער ארעם מיט שקאטולקע, ווו ער האלט זיין גאלד־שטיק געלן,הינקט ארום געשפענסטערט, סליונעט צווישן די רעבעלן —ארעמע געגארטע פאשטשיא־בונטארן,אט דער העלד מאליערס אין אלע זיינע מאסן, עקזעמפלארןאויף די זעלבע מארקן און בולווארן,ווו אויף אלע ראגן שטייען די שאטנס פון די קאמונארן\. וויי! זיי קענען אים, דאס אלטן, ליגנערישן, שטארקןארפאגאן —
איצט בשעת אין גאס ער גיריק קלעטערט,מיט די פאלעס שטורעמדיק צעוועטערט,זיך ארויפצוכאפן אויף די טעמפע קארקןפון אפאש און סאמע שפיץ קאנאן —אים דאס געלט פון זיין שקאטולקע נאך אויסשיטןדא, אין סאמע מיטןפון די מארקן…פראנקרייך אויף דער גאס\. פונקט ווי אויף א טיש א ברענענדיקער לאמפ מיט גאז,אויסגעגאסן זיך די רעגאליסטן אויף די מארקן און בולווארן,ווי אויף אלע ראגן שטייען פארשטיינערטע די שאטנס די קאמונארן.
„ווין, דו שטאדט!‟…
כ׳הייב אן פונעם עפילאג —פון אויסקושן איעדן ווונד, איעדן צוואקאויף מארטירער־לייב אין עסטרייכס תליה־וואלד,ווו די שווארצע ראבן, טמא (יא מע מעג שוין זאגן באלד)טמא ווי גענאסע מאקדאנאלד,פרעסן אונדזער פלייש,און מיט קאלטער, שארפער רייש,און מיט אלע קלעריקאלישע העוויותקראקן נאך די טויטע העלדן שווארץ משניות…
כ׳הייב אן פונעם עפילאגאון איך זאג:— ווין, דו שטאדטמיט עלטסטע ווייסע דיפלאמאטישע האנטשן און צילינדער,וואס דו האסט פאר זיי פון תמיד אן געשנארערט רעכט אויף רויב,ווי עס בעטלען ברויט, להבדיל, דיינע ארעמע גאסן־קינדערפאר קאפעהויז שויב!
ענדלעך פון דיין קאפאראפדיין ראקאקא־פארוק פון פרומער טערקלטויב!…אין די אייגענע ווילדע קליאטשע־הארצו בערלין א פארביסט שטיין געבליבן.
ביזן גרוב, דו מיינסט, דו וועסט זיך אזוי ליבןמיט דיין זיסן אפערעטע־פרינץ,וואס איז אויסן נאר דיין פותיקא, דאס ביסל מינץ…אלטע ציילעמניצע, עובר־בטלדיקע פריצה — ווין דו — שטאדט —לאנג צעבראכענער טאפ אן לינדז! זיגן סוף כל סוף וועט אבער אלץ דיין נאבלער פראלעטאריאטאון דער איידלער ארבעטער פון לינץ.
ריגע
ריגעאיז אן אלטע, נייע שטאט אזאביי דעם יםדעם באלטישן און ביי דער דווינעאון א חוץ אויך ביי דער: א א
גאנץ באזונדעראיז א שטאט גאר ריגע —נישט פאר היגע.
מן־הסתםפילט עס אויך דער יםערגעץ אין זיין טיפן הארץאון דערפאר וועט ער נאך קומעןזיצן דא מיט מיר אין „אטא שווארץ‟…און אז אויף טשיקאוועלעבן אונדז ביי שאל און קאוועקומט אויך טרעפן זיך די דווינעמיט דער א א,
וועט די גאנצע ווייסע „עמיגראנשטשינע‟זיך צעלויפן רעטןפון די כוואלענדיקע וועלןצום קאפעהויז שוועלן\. און פון דארטן — טויבע פון דעם וואסער־שאל —צום פארבליבענעם דענקמאל־פיעדעסטאלפון אראפגעהאקטן צאראויפן בריווידאס־בולוואר…
אט אזוי, דערלייזט פון אלע ווייסע עמיגראנטן,וועל איך גיין באקוקן נאכאמאל די קאנטןביי דעם ים,די דווינעאון די א א.
ריגע —איז אן אלטע, נייע שטאט אזא.
ניט אנדערש…
ניט אנדערש, נאר א גליק פאר מיר דאס קינד —דאס פרעמדע קינד, וואס כ׳טרעף עס דא אין פארק\. שווארצהויטיק, אויסגעקושט פון זון און ווינט,איז אים דאס צפונדיקע הארבסט־ליכט קארג.
כ׳בין גרייט אים געבן אויך אוועק א טיילפון חלק מיינעם זון און ווינט און לופט\. א, שפאניש טונקל־ליכטיק קינד, עס רופטצו דיר מיין טרויעריק געמיט: אוי הייל
מיין קראנקן גייסט, וואס איז אזוי באשווערט,וויש אויס זיין שויב פון דרימל, אייז און טרערן,קער אום צו אים זיין שמייכל צו דער ערד,די ניט געפעלשטע שיין פון שארפער שווערד…
ליב קינד! אין צופלוס פון באנייטער קראפטאיך פיל אויך, שפיר דיין רוישיק־זאפטיק זאפט.

Share this:TwitterFacebookPrintLike this:Like Loading...

Related
 


Tagged: literaturepoetryYiddish 
Post navigation


Previous Post
לאפסוס־קאקטוס — 47 

Next Post
מיט א שליחות קיין מאסקווע 



