

מישע לעוו: אויף די וועגן פון גבורה 



 by borisbud 
September 23, 2017March 6, 2018 Filed under:
ווידעא 


דער שרייבער מישע לעוו (1917־2013) געהערט צו דעם דור יידישע שאפער און טוער, וועלכע זיינען אויסגעפרוווט געווארן נישט בלויז מיטן פייער פון מלחמה, נאר אויך מיטן שטאלענעם שווערד פונעם סאוועטישן רעזשים. נישט יעדן איז באשערט געווען צו בלייבן גאנץ נאך דער אומברחמנותדיקער שחיטה — אי פיזיש, אי מאראליש. דורכגעמאכט די בלוטיקע וועגן פון דער צווייטער וועלט־מלחמה, ווי א קעמפער און יידישער מענטש, האט לעוו מיט זיין מייסטערישער פען פאראייביקט אין זיינע פראזע־ווערק דעם אמת פון יענעם שרעקלעכן קיום.
די היימישע יידישע שפראך, קארג אויף מיליטערישע באגריפן און טערמינען, האט אין זיינע ווערק צונויפגעפלאכטן די קינסטלערישע וויזיע מיט דער דאקומעטארער פינקטלעכקייט, אריינברענגענדיק אין דער מאדערנער יידישער ליטעראטור א נייעם סטיליסטישן נוסח פון דערציילן.
דווקא אויף דעם פארוויסטן פעלד פון מענטשלעכער געפאלנקייט און אכזיריות האט לעוו געזוכט און געפונען שפליטערס פון עכטער פריינדשאפט, גבורה, קידוש־השם און בטחון. אויף דעם יסוד האט ער געבויט זיינע אייגענע לעבנס־פרינציפן און זיי אויך אריינגעאטעמט אין די געשטאלטן פון זיינע דערציילונגען, ראמאנען, עסייען.
אינעם ווידעא זיינען אויסגענוצט געווארן אוניקאלע פאטא־ און ווידעא־מאטעריאלן פון פארשידענע ארכיוון.
ב. ס.
די רשימה פילמען פון דער סעריע „מאנאלאגן פון יידישע שרייבערס‟:
שירה גארשמאן, יאסל בירשטיין, מישע לעוו, אברהם קארפינאוויטש, יוסף קערלער, מיכאל בן־אברהם, יחיאל שרייבמאן, חיים ביידער, מרים האפמאן, א פרייטיק אין לייוויק־הויז.
צו באשטעלן דעם DVD וועגן אברהם קארפינאוויטש, ווי אויך אנדערע פילמען פון דער סעריע, גיט א קוועטש:
borissandler50@gmail\. com

Share this:TwitterFacebookPrintLike this:Like Loading...

Related
 


Tagged: video 
Post navigation


Previous Post
מיכאל בן־אברהם: דאס יידישע קול אויף „קול־ישראל‟ 

Next Post
„אין מיין טאטנס בית־דין שטוב‟ פון יצחק באשעוועס־זינגער (2 CD) 



