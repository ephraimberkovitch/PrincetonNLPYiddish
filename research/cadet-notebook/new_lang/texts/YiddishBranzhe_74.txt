

אונדז שרעקט ניט דער קאראנא־ווירוס 



 by באריס סאנדלער 
February 1, 2021February 1, 2021 Filed under:
לידער
ליטעראטור 


משה לעמסטער
קאראנע, קאראנע,זאל דיך נעמען א וואראנע!און פאר אלע אויף דער ערד,א כפרה גיכער ווער!
(אן אפשפרעכעניש)
היי, קאראנע
היינט מאך איך א לחייםמיט די גוטע פריינד:— היי, קאראנע־ווירוס,גיי אין דר׳ערד אריין!
איך נעם ארום מיין שכנהז׳איז נאך יונג און פיין:— היי, קאראנע־ווירוס,גיי אין דר׳ערד אריין!
דאנקען גאט, די קינדערזענען מיר געטריי:— היי, קאראנע־ווירוס,גיי אין דר׳ערד אריין!
כ׳האב אייניקלעך א ווונדער,מיר פאר זיי זאל זיין:— היי, קאראנע־ווירוס,גיי אין דר׳ערד אריין!
זיכער, הונדערט צוואנציק,צו לעבן איז כדאי:— היי, קאראנע־ווירוס,גיי אין דר׳ערד אריין!
אין קאראנטין
אט אזא מין גורל —ניט אהער און ניט אהין!פארן דרויסן האב איך מורא,כ׳זיץ אין קאראנטין!
א פרישע יויך מיט פארפל,אויפן טיש ביים פעטעראבער גייען דארף מעןזיבן הונדערט מעטער!
אן אלמנה ווארט מיךאין א שטאט אין דרום,נאר דער וועג פארמאכט איז!מע טאר אהין ניט פארן!
איך וואלט היינט געכוסעטאין א באר אן דאגות.כ׳זע א שלאס א גרויסן,זע אים פון דער ווייטנס.
גיין אין שיל געוואלט איך:— גאטעניו, באפריי!נאר א גבאי שטרענגערלאזט מיך ניט אריין.
כ׳זיץ אליין אין צימערגעלט וועט מיר ניט קלעקן —מע קאן דאך ניט פארדינעןערגעץ ווו א שקל!
דאס איז דען א לעבן?קלאגן זיך וווהין? —די טעג און וואכן שוועבן.איך זיץ אין קאראנטין…
אין דער מאסקע
ס׳איז ניט פורים, דאכט זיך,דערפאר איך וויסן וויל:אלע טראגן מאסקעס —ס׳א נייער פורים־שפיל?
טאקע אויף צו לאכן —מיין אייניקל מיר זאגט:— טו אן זיידעניו די מאסקע,אויף א גאנצן טאג!
מע מוז געבן אכטונגעס שטייט די פראגע שארף! —ביסטו אן א מאסקע,באקומסטו זיכער שטראף!
ווי א שאכטיאר אין שאכטע,ערגעץ טיף אין דר׳ערד,שוויץ איך אין דער מאסקעאון אטעמע גאר שווער.
מענטשן אויף די גאסן,נאר ווער איז ווער פארשטיי?אלע אין די מאסקעס —אויף איין פנים זיי.
רבותי, וואס זשע מאכט מעןדער ארום איז גרוי!מיאוס איז אין דער מאסקעדי סאמע שענסטע פרוי…
מיט דער מאכט כ׳בין מסכים —געעפנט כ׳האב א סוד:דער הימל איז א מאסקעאויפן געזיכט פון גאט!
סעפטעמבער, 2020

Share this:TwitterFacebookPrintLike this:Like Loading...

Related
 


Tagged: fasadliteraturepoetryYiddish 
Post navigation


Previous Post
א זינגפויגל אין דער נאכט 

Next Post
בענקעניש 



