
 צי איז פאראן עפעס געמיינזאמס צווישן דער געשיכטע פונעם רוסישן טעאטער און דעם יידישן יום־טוב פורים? 
 אויפן ערשטן קוק – גארנישט. ווי מע זאגט, מיין פעטערס בייטשס א שטעקל. אבער אז מע קוקט זיך צו אויפמערקזאמער, אויפן ערשטן קוק – גארנישט. ווי מע זאגט, מיין פעטערס בייטשס א שטעקל. אבער אז מע קוקט זיך צו אויפמערקזאמער, איז פארט בלי־ספק פאראן א געוויסע ענלעכקייט. ס׳איז אלעמען באוווסט, אז ביי די אשכנזישע יידן איז זינט דער תקופה פונעם מיטלאלטער פארפירט געווען איינארדענען פורים־שפילן, באזירטע מערסטנס אויפן סיפור־המעשה פון מגילת־אסתר. א סך ווייניקער איז באוווסט דער פאקט, וואס די ערשטע טעאטראלע פיעסע, אויפגעפירטע אויף רוסיש, האט געהייסן דווקא ״אסתר״. זי איז אנגעשריבן געווארן אינעם 17טן יארהונדערט דורכן בארימטן פראנצויזישן דראמאטורג זשאן־באטיסט ראסין לויט מאטיוון פון דער מגילה. אין 1750 איז די פיעסע ״אסתר״ אויפגעפירט געווארן אין דער טיף־רוסישער שטאט יאראסלאוול אין א גרויסן גארבער־אמבאר. עס האט זי איבערגעזעצט אין רוסיש און רעזשיסירט פיאדאר וואלקאוו, א זון פון&nbsp; אן ארטיקן סוחר. 
 זשאן־באטיסט ראסין Жан־Батист Расин etc\. usf.edu 
 פיאדאר וואלקאוו Федор Волков rusmir\. media 
 די דאזיקע ערשטע רוסישע טעאטראלע שטעלונג האט געהאט אזא דערפאלג, אז אין 1752 האט די רוסלענדישע קייסערינע יעליזאוועטע ארויסגערופן פיאדאר וואלקאוון מיט זיין טרופע צו זיך אין סאנקט־פעטערבורג. און דער רוסלענדישער אקאדעמישער מלוכה־טעאטער פון דראמע, וועלכער ארבעט עד־היום אין יאראסלאוול און ווערט מיט רעכט געהאלטן פארן עלטסטן רוסישן טעאטער, טראגט פיאדאר וואלקאווס נאמען. 
 
 וו. פיריאטינסקי 
 