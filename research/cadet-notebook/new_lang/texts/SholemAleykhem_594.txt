 
 מנחם־מענדל [2]: מנחם־מענדל צו זיין ווייב שיינע־שיינדל 4 
 שלום עליכם 
 פון  
www\. cs.uky\. edu/~raphael/yiddish/sholemAleykhem/contents\. html  
 
מנחם־מענדל פון וווארשע צו זיין ווייב שיינע־שיינדל
אין כתרילעווקע
  
4
  
לזוגתי היקרה החכמה הצנועה מרת שיינע־שיינדל שתחי׳!
  
ראשי ת בין איך דיר מודיע, אז איך בין ברוךיהשם בקו החיים והשלום.
השם־יתברך זאל העלפן מזאל תמיד הארכן איינס פון דאס אנדערע נאר גוטס
מיט בשורות טובות ישועות ונחמות בתוך כלליישראל ― אמן,
  
והשנית זיי ויסן, זוגתי היקרה, אז איך האף צו השם־יתברך, אז איך וועל
אין מיין איצטיקער נייער פרנסה מאכן ניט שלעכט, אבער טאקע גארניט שלעכט!
דהיינו: אלע זענען מודה, אז אין עניני הפאליטיקע האב איך קיין עין הרע א
קוק. איך האב באלד געזאגט, אז דער קאמאנדיר פון סקעטאריע, אט דער סער״
פאשא, האט פאר זיין שטיקל ארבעט, וואס ער האט איבערגעגעבן דאס שטעטל
צום מלך מאנטענעגערע קיין מזומן ניט גענומען. דאס וואלט שוין געווען צו
גראב. און אגב איז ער, זאגט מען, אליין אן אדיר. מטמא געווען האט מען אים
מיט שווה־כסף. א סימן האסטו ― ס׳איז דא א ידיעה, אז אט דער סער־פאשא
האט זיך געקרוינט אלס מלך איבער אלבאניע. דאס הייסט דער בעל־הבית איבערן
דאזיקן מדינהלע בלייבט טאקע וי פריער דער טערק, און ער, אט דער פאשא
הייסט עס, רעכנט זיך שניילמלך ― אויך נישקשהדיק פון א שטרייימל! א
כאטש אפילו, צוווישן אונדז רעדנדיק. איז דאס דאזיקע שטעטעלע, סקעטאריע
הייסט עס, ניט גרעסער פון אייער כתרילעווקע, פון דעסטוועגן זאלסטו זען, ווי
דער זקן נעבעך, פראנץייוסף הייסט עס, לייגט אין די וועלט! הלוואי איך זאל
ליגן זאגן, נאר איך האב מורא דער אלטער זאל חלילה ניט אפזאגן זיך פון דער
מלוכה, ווי ער האט עס שוין עטלעכע מאל געסטראשעט, ― און דאס וואלט
געווען אן עבירה פאר גאט! דו ווייסט גאר ניט, וואס פאר א דימענט א מלך
דאס איז. אן אמתער אוחב־ישראל! יידן האלטן פון אים אן עולם־ומלואוי
האבן אים ליב, שיין צו זאגן, דאס חיות! קאונדזער פראנץ־יספל* רופן זיי אים,
פאר א פאר יאר איז דער דאזיקער קייסער דורכגעפארן גאליציע, געווען אין
לעמבעריק. זאלסטו הערן וואס דארט האט זיך אפגעטאן! אויף די הענט האבן
אים די דארטיקע יידן געטראגן מיט ספרי־תורות געטאנצט אין די גאסן! א
  
62
    
לעמבערגער ייד האט מיר אליין דערציילט, אז פראנץייוספל האט ביי זיי געגעסן
יידישע פיש אין לעמבעריק. איך וואלט אים ניט געגלייבט דעם דאזיקן יידן, האט
ער מיר געשוווירן מיט כל השבועות און טרערן זענען אים אזש געשטאנען אין
די אויגן! וועסטו דאך פרעגן מסתמא, וי באלד אז דאס סקעטאריע איז יא אזוי
קליין, ניט גרעסער פון כתרילעווקע, היינט וואס באדארף זיך פראנץייוסף אזוי
אפעסן דאס הארץ און מפקיר זיין זיך? באדארף מען זיך קלאר מאכן וואס דא
איז. דא גייט ניט, פארשטייסטו מיך, אין געלט, דא גייט ניט אין כבוד, דא גייט
ניט אפילו אין ניצחון. דא גייט גאר אין עפעס אנדערש. עס האנדלט זיך דא וועגן
שכנות. א מלוכה באדארף וויסן וועמען זי האט פאר א שכן. א שלעכטער שכן
איז ערגער פון א קרענק, וי מיר זאגן עס אלע אינדערפרי ביים דאווענען:
,;הצילנו משכן דע ומפגע דע״... נאר כדי דו זאלסט דאס נאך בעסער פארשטיין,
באדארף מען דיר, זוגתי היקרה, מסביר זיין מיט א משל. א שטייגער, לאמיר
נעמען דיין מאמעי דאס הייסט די שוויגער זאל לעבן, און איר שכן זימל דעם
טוטין־שניידער, וואס זיצט מיט אייך א שטוב קעגן א שטוב און וואס האלט
שכנים. איז כליזמן ביי זימלען דעם טוטין־שניידער אין דער חורבה איז געזעסן
אין שכנות לאה־ביילע, איז געווען נישקשה. איז זיך אבער מישב, וועלן מיר
זאגן, זימל און ווארפט ארויס לאה־ביילען און לאזט אריין צו זיך, למשל, טשארנע
די שווארצע, וואס איז מיט דיין מאמען אויף מעסערשטעך, ― איז איר עפעס
גוט? ― אט פונקט אזוי איז מיט פראנץ־יוספן און מיטן מלך פון מאנטענעגערע.
כליזמן אלבאניע איז געווען אלבאניע און סקעטאריע האט געהערט צום טערק,
האט פראנץייוסף געקענט שאפן רויק. איצט אז קיין סקעטאריע האט זיך
אריינגעכאפט אט דער מיקיטא פון מאנטענעגערע און אלבאניע וועט מסתמא
צושטיין צו די סלאוויאנער, איז דאך לא ימלט, אז אלע סלאוויאנער זאלן דער״
נאכדעם מאכן ידיאחת דווקא מיטן טערק, אויף וואס איך האב שוין לאנג אן
אויג, ― דעמאלט איז דאך פראנץייוספס מדינה טאקע אויף גרויסע צרות,
ווארעם דו דארפסט וויסן. אז בסך־הכל באשטייט זיין מדינה אויך פון סאמע
סלאוויאנער: טשעכן, רוסאקן, קראוואטן, סליוווניאקן. נו, און פאליאקן זענען
הינט? און ווו זענען די באסניאקן מיט די הערצאווניאקן 1 הקיצור, סאיז א
מדינה פון אלטע, א געלאטעטע, פון סאמע שטיקלעך: עקודים, נקודים, ובדודים,
און זי אלע אז זיי מאכן ידדאחת, צענעמט מען אים דאס חדר און ער בלייבט אן
א קנעלונג. היינט פארשטייסטו שוין, אז ער האט באדארפט האבן דעם 
סלאוויאנער מלך מאנטענעגערע אין דעם טערקישן אלבאניע, ווי א לאך אין קאפ?
  
63
    
נאר וואס העלפט דאס, אז דער האט זיך באזעצט אין סקעטאריע גאנץ ברייט״
לעך, ווי בי זיין טאטן אין וויינגארטן. און עס איז אים גארניט ארויסצורייכערן?
א סברה גאר, אז זיין זונדל, דאנילקע רופט מען אים, אויך ווייזט אויס ניט קיין
מלופים־קינד, האט שוין מכריז־און־מודיע געווען פאר דער גאנצער וועלט, אז
מהיום והלאה איז סקעטאריע די הויפטשטאט פון מאנטענעגערע ― און גיי, הייסט
עס, רוף אים קנאקניסל! אוודאי ארבעט איצט פראנץייוסף מעשים, געוואלדעוועט
און טענהט: היתכן? הישמע כזאת? שרייבט נאטעס צו אלע מלבים, אז מ׳זאל
זען מוסר־ידיעה זיין דעם מיקיטא פון מאנטענעגערע, ער זאל למען־השם וואס
גיכער אפרייניקן סקעטאריע, אניט עט זיך טאן חושך!
  
זאגן די מלכים, וואס קאנען זיי טאן, אז ער זיצט שוין דארטן? סייידן 
אראפשלעפן אים וי יענעם חזן אין איינעם מיטן עמוד? ― דו פארשטייסט וואס דא
טוט זיך { א סברה, נארעלע, אז דאס אלצדינג איז געטאן געווארן על־פי הסכמה
פונעם טערק. דער פעטער ישמעאל האט זיך גאר מחיה געווען, הייסט עס, וואס
אלבאניע און מאנטענעגערע פון איין זייט און זיין גענעראל סער־פאשא פון
דער אנדערער זייט האבן צווישן זיך געשלאסן א געשעפטל ― און דער סער״
פאשא האט דאס טאקע געטאן ווי א חכם, ווארעם אחוץ וואס ער האט זיך פאר״
זארגט מיט כבוד און מיט פרנסה ― א קלייניקייט שני־למלך? ― האט ער נאך
די גאנצע משפחה זיינע גליקלעך געמאכט. מ׳שרייבט, אז ער האט שוין צויי
פעטערס נאזנאטשעט פאר גובערנאטארן אין אלבאניע אין צוויי שטעט, איך האב
פארגעסן די נעמען זייערע ― מ׳קאן זיך דען אנגעדענקען? נו, און ווי באלד די
פעטערס, וועלן שוין מסתמא די פלימעניקעס מיט די שוועסטערקינדלעך אויך
ניט נארן זיך... איי, ווועסטו דאך פרעגן:;וואס האט דא דער טערק געפועלט?*
גארניט מיט גארניט, ניט מער, ער טראכט זיך:;שלאגט אייך, קינדערלעך,
קאפ אן קישן, רייסט אייך ביי די שלייערס, אבי מיך לאזט צו רו״.. א חידוש
איז מיר נאר אויף די הויכע פענצטער, וי האבן זיי דאס דערלאזט? ווו זענען
געווען יענע שארפע קעפ. וואס זיצן און שלייפן זיך די צינגלעך אין לאנדאן?
איך האב מורא, אז די שארפע קעפ האבן פלאטשיקע מוחות און ניט אזוי פלאטי
שיקע מוחות, וווי קאלטע לונג־און־לעבערס, ווארעם ווי קאן מען איינזיצן אין
אוא צייט און ווו זענען געווען זייערע אויגן? איצט זיצן זיי און קראצן זיך די
ליסינעס: זי האבן זיך ניט גערעכנט, זאגן זיי, אויף אזא קאמבינאציע, אז שונאים
הייסט עס, וואס זענען גרייט איינס דאס אנדערע אפבייסן די נעזער, וועלן גאר
נעמען און מאכן צוישן זיך געשעפטלעך מיט קאמבינאציעס!.. הערסטו, זוגתי
  
64
    
היקרה, גאט זאל מיר טאקע אזוי העלפן באמת, וי איך האב דאס אייגענע
מהרהר געווען נאך פריער, אז ניט נאר מיקיטאיניקאלאי דער מלך פון מאנ״
טענעגערע, נאר אלע סלאוויאנער זאלן,. איידער אויסברענגען אזוי פיל מיליאנען
און איידער פארגיסן אזוי פיל בלוטי בעסער אפמאכן מיטן טערק, און איינס מיט
דאס אנדערע מיט גוטן; מיט גוטן וועט מען אלע מאל מאכן בעסער, און מיטן
טערק קאן מען מאכן אלצדינג: ער איז א סוחר, פארשטייסטו מיך, ער קומט
ארויס פון ישמעאלן, און די ישמעאלים, וי מיר ווייסן עס פון חומש, זענען פון
תמיד אן געווען סוחרים... איך האב אן עדות האב איך, טאקע באסקל קאטיק,
וואס איך האב דיר געשריבן. איך האב אים וויפל מאל געזאגט:;רב כאסקל,
זאג איך אים, וארפט אוועק, זאג איך, אייערע נארישקייטן )ער פארנעמט זיך
מיט דעם אייגענעם וואס איך, מיט שרייבעריי הייסט עס: רק ער שרייבט ניט
קיין פאליטיקע, ער שרייבט נאר ביכער שרייבט ער(, לאמיר זיך בעסער געבן א
נעם, זאג איך, צו דער מלחמה, וועלן מיר בעסער מאכן!*... קוקט ער מיך אן
וי א משוגענעם,;וואס פאר א שיייכות, זאגט ער, האבן מיר, יידן, וואס פארנעמען
זיך מיט שרייבעריי, צו דער מלחמה/* זאג איך אים:;מיר אליין, זאג איך,
האבן אפשר טאקע קיין שייכות ניט, נאר, זאג איך, אז מיר זאלן וועלן, זאג איך,
קאנען מיר, זאג איך, האבן א שטארקע שייכות״, און איך גיי און לייג אים אויס
וי אויף א טעלער און גיב אים צו פארשטיין, אז די מלחמה פירט זיך ניט גוט,
אז פון דער מלחמה. הלוואי איך זאל ליגן זאגן, וועט קיינעם קיין גוטס ניט
ארויס, נאר ערגער פון אלע ווועט מאכן דער טערק, דער שלימזל. און איבער
וואס? נאר איבער דעם, וואס ס׳איז ניטא קיין רעכטער מעקלער. צו שפעט בין
איך אהער געקומען פון אמעריקע! צו שפעט האב איך מיך א נעם געגעבן צו
מיין נייער פרנסה, צו פאליטיקע! מיט איינע דרייי־פיר חדשים פריער ווען איך
קום צו פארן ― טעיטע־טע! גלייב מיר, זוגתי היקרה, בנאמנות, איך בין ניט
משוגע. דו קענסט מיך, דאכט זיך, ניט פון נעכטן, אז איך בין ניט קיין 
בארימער וי אנדערע, וואס איך זאל מיך גיין אויסשטעלן פאר דיר און זאגן אזא
נארישקייט, אז ווען איך, מנחם־מענדל, מיש מיך אריין אין דער מלחמה. וואלט
די וועלט געווען אן אנדער וועלט און די לאנדקארטע וואלט באקומען אן אנדער
פנים. ניין! די וועלט איז זיך א וועלט און די לאנדקארטע אין א לאנדקארטע.
נאר וואס דען? דיין מאן וואלט איצט געקאנט פארמאגן, הערסטו, דריי מויערן
אין מיטן ווארשע!.. נאר מיין ניט פון דעסטוועגן, אז שוין אן עק, פארפאלן די
קו מיטן שטריקל. האב צייט, וועסט נאך אם־ירצה־השם הערן פון מיר און אפשו
  
5
    
נאך גאר אין גיכן אזעלכע זאכן, וואס דיינע כתרילעווקער האבן עס אפילו אין
חלום ניט געזען! איך טראג מיך ארום, ווי איך האב דיר שוין געהאט געשריבן,
מיט א גוזמא קאמבינאציעס, נאר איין קאמבינאציע איז דא ביי מיר אזעלכע,
וואס איך טאר דיר נאך דערפון ניט שריייבן, טאמער חלילה כאפט דאס עמעצער
איבער און גיט דאס ארויס פאר זיינעם. אזעלכע זאכן האבן זיך שוין געטראפן
ניט איין מאל. סיי אויף דער בערזע, סיי אין דער פאליטיקע. מענטשן זענען
אומעטום להוט נאכן קערבל. אז ויטי איז געפארן דעמאלט צו רווזענוועלטן
מאכן דאס געשעפט צוישן דעם פעטער פיני מיט דער מומע ריזי, האט ער
אויך געהאלטן מויל, א רענדל א ווארט... איז איין מאל אוועק. והשנית איז דא
נאך א צרה ― דאס לשון! איך בין געהרגעט אויף דער שפראך. אחוץ אונדזער
יידיש קען איך דאך ניט קיין אנדערע שפראך ― מ׳האט מיך ניט געלערנט,
אוי, הלוואי וואלט איך אויפן ארט פון דער גמרא מיטן תוספות מיטן מהרש״א
מיטן מהר״ם שיף בעסער געלערנט פראנציייזיש און כאטש א קאפעלע טערקיש,
וואלט איך שוין איצטער געהאלטן ווייט־:ווייט אין דער שמונה־עשרה! זוך איך
אצינד איינעם אזעלכן, וואס פארשטייט אט די ביידע לשונות, ער וואלט געהאט
ביי מיר א פיינעם חלק, און אפשר טאקע א גלייכן חלק מיט מיר. עס ווועט אם״
ירצה־השם קלעקן, ווי איך האב דיר שוין געשריבן, פאר אלעמען. איז אבער
ניט צו קריגן אזעלכע אין ווארשע מיט ליכט! אזעלכע וואס פארשטייען א ביסל
פראנציייזיש קאן מען נאך געפינען. נאר טערקיש ― ניט א לעק! איך האף אבער
צו גאט, אז איך וועל מסתמא יא געפינען. מ׳באדארף א זוך טאן צוווישן די 
ציןניסטן, וואס באשעפטיקן זיך מיט ציוניזם ― זיי באדארפן וויסן,. ווו מ׳געפינט
אזעלכן. נאר דערווייל באדארף מען גיין צו דער ארבעט. און מחמת איך האב
קיין צייייט ניט ― מיר זענען דא פארנומען, אלע מענטשן פון דער רעדאקציע,
מיר האלטן ביי פארגרעסערן אונדזער גאזעט ― מאך איך דאס בקיצור. אי״ה
אינעם אנדערן בריוו וועל איך דיר ארויסשרייבן אלצדינג נאך מער באריכות,
לעת־עתה לאז גאט געבן מיט געזונט און מיט הצלחה. זיי געזונט. קוש די קינ״
דער שיחיו, גריס דער שוויגער שתחי״ און דער גאנצער משפחה זאלסטו לאזן
גריסן איטלעכן באזונדער גאר פריינדלעך.
ממני בעלך מנ ח ם ־ מע נדל.
  
צעיקר־שכחתי: געדענקסט, איך האב דיר געהאט געשריבן וואס
כאסקל קאטיק האט מיר געהאט געזאגט ועגן די ווארשעווער יידן! קגיכער,
זאגט ער, וועט איר דורכפירן, רב מנחם־מענדל, אייער גרויסן פראיעקט מיטן
  
6
    
טערק, זאגט ער, איידער איר וועט פועלן ביי א וווארשעווער יידן, זאגט ער, אז
ער זאל זיך אפזאגן פון זיין פראשע פאנא*... וועסטו הערן א שיינס, וואס וואר״
שעווער יידן קענען! פאראן דא א קלוב פון פריקאזשטשיקעס, פון יידישע פרי״
קאזשטשיקעס. וואס הייסט א קלוב פון פריקאזשטשיקעס 1 יידישע פריקאזשטשיי
קעס הייסט עס קלויבן זיך צונויף אויף דער נאכט, אז מ׳פארשליסט די קלייטן,
אלע אין איינעם און מ׳רעדט. מ׳רעדט, מ׳לייענט א בלאט צייטונגי מ׳כאפט א
קערטל, ― אט דאס הייסט א קלוב. און איטלעכער קלוב. דארפסטו וויסן, האט
זיך, ווי יעדע חברה, זין פינקס מיט זיינע תקנות, מיט זיינע גבאים, ― אלץ
וי עס קער צו זיין. דערוויייל זענען זיך מישב די חברה פריקאזשטשיקעס און מאכן
אן אסיפה און מען הייבט אן צו באקלערן: קרבותים! אויף וואס פאר א לשון
באדארפן מיר, יידישע פריקאזשטשיקעס, רעדן אין אונדזער יידישן קלוב?*
ווערט א געלעכטער:;וואס הייסט אויף וואס פאר א לשון? געויינטלעך אוייף
פוילעש!*,. ,פאר וואס עפעס אויף פוילעש? און פאר וואס עפעס געויינטלעך?
פאר וואס ניט אויף רוסיש?* קאזוי, ווארעם רוסיש איז ניט פוילעש און פוילעש
איז ניט רוסיש!* בקיצור, פוילעש רוסיש, רוסיש פוילעש, ― ביז עס כאפט זיך
ארויס איינערי אויך א פריקאזשטשיק 1 איידן! פאר וואס זאלן מיר ניט רעדן גאר
אויף יידיש? מיר זענען קיין יידן ניט?* איז געווארן א געוואלד מיט א גע״
פילדער:;יידיש? זשארגאן? פע! לא יזכר ולא יפקד /* ― און ס׳איז אנגענומען
געווארן פה אחד, און ס׳איז באשאפן געווארן א פונקט, און ס׳איז אריינגעשריבן
געווארן אין פינקס לזכרון: ,היות כפי מיר, חברה יידישע פריקאזשטשיקעס רק״ק
ווארשע, האבן זיך צונויפגעזאמלט אין אונדזער קלוב בשנת תרע״נ לבריאת
העולם און ניט געקאנט אויסגלייכן זיך אויף וואס פאר א לשון מיר זאלן רעדן,
לכן איז געבליבן בהסכם כולם און ס׳איז אויסגעארבעט געווארן א תקנה, אז
אין אונדזער קלוב קאן זיך איטלעכער רעדן אויף וואס פאר א לשון ער ווויל;
אויף פולעש, אויף רוסיש, אויף דייטש, נאר ניט איף יידיש. און באם, ער
עס וועט עובר זיין אויף דער תקנה און ווועט רעדן חלילה אויף יידיש, זאל
מען אים טאן וואס די פאליאקן טוען ― מען זאל אים בויקאטעווען, דאס הייסט,
ער קאן זיך רעדן פון היינט ביז מארגן צעזעצטערהייט, זאל מען אים ניט ענט״
פערן קיינער דאס צווייטע ווארט ― והכל שריד וקים..״ הנ״ל
עיקרישבעיקרישכחתי: בה הרגע האט מען מקבל געוען א ידיעה,
אז מיקיטא האט פלוצלונג באשלאסן אפצוטראגן זיך פון סקעטאריע. דו קענסט זיך,
זוגתי היקרה, פארשטעלן וואס פאר א רעש דאס האט בי אונדז געמאכט, הנ״ל
  
67
    
שיינע־שיינדל פון כתרילעווקע צו איר מאן מנחס־מענדל
אין וווארשע
  
2
  
לכבוד בעלי היקר החכם מופלג הנגיד המפורסם מוהר״ר מנחם מענדל נ״י!
  
ערשטנס קום איך דיר מעלדן אז מיר זענען אלע גאט צו דאנקען אין
בעסטן געזונט, גיב גאט דאס נעמלעכע פון דיר צו הערן אויף ווייטער ניט ערגער,
צווייטנס שרייב איך דיר, בעלי היקר, אז איך האב דערהאלטן פון דיינע לייט
ווידער א מאל א הונדערטער, איצטיקס מאל שוין ניט קיין גאנצן, נאר א 
צעביטענעם, און ווידער א מאל אן אן איינגעטונקטע פען, כאטש צוויי ווערטער מ׳זאל
דאס צושרייבן, כאטש פון יוצא וועגן, ― איז אויך ניט. צי מ׳האט טאקע אזוי
קיין צייט ניט, ווי די מאמע זאגט: ,מ׳שלאפט אין שלייער״? צי אפשר שטייט
ניט אן דעם טאטן זייערן מיין ייחוס? ווייס איך ניט. אז מיר וועלן זיך 
אויסרעכענען, בין איך נאך אפשר אזא טאטנס קינד וי זיי... און וווייטער, מענדל,
שרייב איך דיר, אז איך האב מיך נאכגעפרעגט דא ביי די יונגע־לייט, וואס איז
דאס פאר א מין זאך אט די איצטיקע פרנסה ריינע, דיינע שרייבעכצן ― האבן
זיי מיר דערפון געמאכט גאר א גאנצן צימעס. זיי זאגן, אז גאזעטן איז היינט די
בעסטע פרנסה און אז דיינע לייט, וואס דו שרייבסט ביי זיי אין זייער גאזעט,
גייען גאר אין גאלד, זענען מאסף ממון, ווארעם דער גאזעט, זאגן זיי, איז היינט
נייטיקער פון אלצדינג, אפילו פון עסן. ,מיר ועלן זיך אייך אפזאגן, זאגן זיי,
אין דער פרי פונעם גלעזל טיי, נאר דער גאזעט, זאגן זי דאס מוז זיין! און
ווער שמועסט, זאגן זיי, אז עס קומט אן דער פרייטיקדיקער גאזעט און מען
ווייסט, אז עס דארף זיין אייער מאנס א בריוול, איז דעמאלט, זאגן זיי, גאר
א גאנצער יום־טוב!*... וי באלד אזוי, מענדל, אז דו ביסט יא, ווי זאגט די
מאמע, אין פעדערן, פאר וואס זאלסטו ניט זען אפלעקן ביי זיי א ביינדל? למאי
זאלסטו האבן א טבע אלע מאל זיך פארלאזן אויף יענעמס יושר? זאגסט דאך
אלייין, אז דאס אמעריקע, פארברענט זאל עס ווערן, האט דיך אזויי 
אויסגעצוויטשעט, אז דו גלייבסט שוין גאר היינט קיינעם ניט אויף נאמנות, היינט
וי קומט דאס זאלסט זיך לאזן מעלקן וי א ציג אין די ניין טעג? געשריבן
וואלט איך זייי? א קדחת וואלט איך זי אפגעשריבן! וואס איז דאס פאר א מין
  
8
   
 