 זונטיק, דעם 11טן יולי, וועט מען פארשטעלן אנליין א נייע פיעסע אויף יידיש, „קאראנא און דער נייער נארמאל‟, ווי א טייל פונעם יערלעכן בענעפיט לטובת דער יידישיסטישער ארגאניזאציע, YAAANA . די פיעסע וועט באגלייט ווערן פון ענגלישע אונטערקעפלעך. 
 די פראדוקציע איז אויפן סמך פון לאה האפמאנס פיעסע, „קראפט‟, וואס איז אויפגעפירט געווארן אין 1930. 
 אין דער פיעסע וועט דער יידישער אקטיאר אבי האפמאן שפילן די ראלע פון קאראנא; סוזאן טארען וועט שפילן די אינטערנעץ; מיכל יאשינסקי — פייסבוק, און משהלע מאריא אלפאנזא — מאדאם נעטפליקס. עס וועלן זיך אויך באטייליקן סאם גונקלער, בערטאלד קארסטען טרויקע, לאה קאליש און לאה ראזענפעלד. 
 נאך דער פארשטעלונג וועט מען ווייזן אן אנימאציע וואס באגלייט א ניי ליד פונעם לידער־שאפער פסוי קאראלענקא. די אנימאציע, געשאפן פון קענדאל איסטוווד, איז א פראיעקט פון „יידישלאנד קאליפארניע‟. 
 די אויפפירונג וועט פארקומען 2:00 נאך מיטאג ניו־יארקער צייט, 11:00 אין דער פרי קאליפארניער צייט, 8:00 אין אוונט פאר ס׳רוב פון אייראפע און 9:00 אין אוונט ישראלדיקע צייט. 
 בילעטן זענען $36. כדי צו רעזערווירן א בילעט, גיט א קוועטש דא 
 נאך מער אינפארמאציע שרייבט א בליצבריוו צו info@yaaana\. com. 
