 הגם א טייל פון די לידער געשאפן פון דער ישראלדיקער לידער־שרייבערין נעמי שמר (1930־2004) האט מען איבערגעזעצט אויף יידיש — ווי, למשל, איר בארימטסט ליד, „ירושלים של זהב‟, „ירושלים — שטאט פון גאלד‟ — ווייסן ווייניק מענטשן וועגן דער איבערזעצונג פון איר סוכות־ליד, „שלומית בונה סוכה‟ — שלומית בויט א סוכה. 
 אין פארגלייך מיטן יידישן ליד, „א סוכהלע‟ פון אברהם רייזען , וואס פאררופט זיך אויפן גלויבן אז — נישט געקוקט אויף אלע צרות און רדיפות — וועט דאס יידישע פאלק בלייבן אויף אייביק, באטראכט נעמי שמר די סוכה גיכער ווי א סימבאל פון שלום צווישן אלע פעלקער. 
 דאס ליד האט איבערגעזעצט יניב גאלדבערג, און ס׳זינגט עס „די כשרע דיווא‟, יעל יקל. 
