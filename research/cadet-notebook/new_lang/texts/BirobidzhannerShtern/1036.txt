
 
 ווי האבן די וויסטע שונאים 
 אפן אים געקוקט אין פנים, 
 קאלט געצילט און אויסגעשאסן, 
 מיט א קויל זיין מויל פארשלאסן!.. 
 כ׳ווייס ניט. 
 כ׳ווייס, אז א פאררעטער — 
 פוילן וועט ער פרי׳ר צי שפעטער... 
 אבער קוויטקא, 
 קוויטקא לייב — 
 בלייבן לעבן וועט, איך גלייב! 
 *** 
 חכמה נעם ביי גרייזע זקנים, 
 ריינקייט — ביי די קינדער קליינע, 
 שמעלץ און מיש עס אויס אין איינעם — 
 איז דאס קוויטקא. 
 *** 
 צארטקייט בארג ביי גוטע מאמעס, 
 הארטקייט — ביי די דעמבנשטאמען, 
 שמעלץ און מיש עס אויס צוזאמען — 
 איז דאס קוויטקא. 
 *** 
 שעפ די ערד, וואס טוט אונדז נערן, 
 שעפ פון הימל קוישל שטערן, — 
 וועל איך זאגן, וועל איך שווערן: 
 דאס איז קוויטקא, 
 קוויטקא לייב, 
 וואס וועט בלייבן לעבן, 
 כ׳גלייב! 


 
 יוסף קערלער 