
 דער שוועדישער פארלאג ״אלניאנסקי טעקסט״, וועלכער ספעציאליזירט זיך אויפן ארויסלאזן ביכער אויף יידיש, האט ממש נאר וואס ארויסגעלאזט אין שלמה לעדערמאנס יידישער איבערזעצונג א בוך פון פאפולערער העברעישער שריפטשטעלערן נאווה סמל. דאס בוך הייסט ״אונדזערע לייכטער״. 
 דאס נייע בוך איז פרעכטיק אילוסטריט מיט געמעלן פונעם ישראלדיקן קינסטלער גלעד סעליקטער (ער איז באוווסט איבערהויפט מיט זיינע געמעלן פאר קאמיקסן). 
 מע דארף אפמערקן, אז יידיש איז גאר ניט קיין פרעמדע שפראך פאר נאווה סמל, וועלכע איז געבוירן געווארן אין ישראל אין 1954. יידיש איז געווען דאס מאמע־לשון פון אירע עלטערן. איר טאטע, א געבוירענער אין בוקאווינע, אמאליקער כנסת־דעפוטאט יצחק ארצי (הערציג) איז זייער טעטיק געווען אין ארגאניזאציעס פון יידן, וואס האבן איבערגעלעבט דעם חורבן. אין זיי איז יידיש געווען א באשטענדיקע ארבעטס־שפראך. 
 
 וו. אראנאוו 
 