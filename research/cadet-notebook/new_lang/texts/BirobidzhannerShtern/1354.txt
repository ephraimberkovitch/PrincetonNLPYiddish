
 טאמארא גווערדציטעלי האט ארויסגעלאזט א נייעם אלבאם פון די באוווסטע לידער אויף יידיש 
 
 די גרוזיניש־יידישע זינגערין טאמארא גווערדציטעלי האט אויסגעזונגען די סאמע באוווסטע לידער אויף יידיש אין איר נייעם אלבאם ״מאמעלע״. אין אים זיינען אריין ״טום באלאלייקע״, ״א יידישע מאמע״, ״איך האב דיך צו פיל ליב״, לאמיר אלע איניינעם״ און אנדערע לידער. אין רעקארדירן דעם דיסק האבן אנטיילגענומען דער מאסקווער סימפאנישער ארקעסטער און מאסקווער מענער־כאר אונטער דער אנפירונג פון אלעקסאנדער צאליוק. 
 