
 
 אין ביראבידזשאן גרייט מען צום דרוק ישראל עמיאטס פאעטישע זאמלונג אין איבערזעצונג אויף רוסיש 
 דער יידישער דיכטער און פּראָזאַיקער ישראל עמיאט (9091, פוילן —&nbsp; 8791, פש״א) האט זיבעצן יאר געוווינט אינעם ראטן־פֿארבאנד. אין 4491 איז ער געקומען צו פארן קיין ביראבידזשאן אלס קארעספאנדענט פון דער צייטונג ״אייניקייט״ (דרוק־ארגאן פונעם יידישן אנטיפאשיסטישן קאמיטעט), האט געארבעט אין ״ביראבידזשאנער שטערן״. אין 9491 איז ארעסטירט געווארן אין די ראמען פון אזוי גערופענעם ביראבידזשאנער ענין, צוזאמען מיט אנדערע היגע שריפטשטעלער, זשורנאליסטן, אנפירער פון דער יידישער אויטאנאמער געגנט. זיבן יאר האט דער דיכטער פארבראכט אין סטאלינישע לאגערן אין סיביר. אין 6591 האט ער, נאך דער אמניסטיע, זיך אומגעקערט קיין ביראבידזשאן, איז רעאביליטירט געווארן, אוועקגעפארן קיין פוילן און פון דארטן — קיין אַמעריקע. 
 אין 0691 איז אין ראטשעסטער דערשינען דאס בוך פון עמיאטס זכרונות ״ביראבידזשאנער ענין״, ווו ער האט דערציילט וועגן יענע געשעענישן. אין 0202 איז דאס בוך דערשינען אין ביראבידזשאן אויף רוסיש, אין איבערזעצונג פונעם דיכטער זיסי ווייצמאן. 
 אין 1991 איז אין פש״א ארויס עמיאטס לידער־זאמלונג ״סיביר״ (מיט א פאראלערער איבערזעצונג אויף ענגליש), וואס מע קען זי טיילווייז האלטן פאר א פאעטישער פארקערפּערונג פון זיין אויבנדערמאנטן פראזע־בוך, ווייל זי באשטייט פון לידער, וואָס זײַנען ס׳רוב אנגעשריבן אין די לאגער־יארן. און אין דער זעלבער צייט שטעלן זיי מיט זיך פאר עמיאטס מאנאלאגן מיט דעם אייבערשטן, זיין פערזענלעך, טיף אויסגעליטן תפילה־בוך — ״א תפילה ניינצן דריי און פערציק״, ״א תפילה פון א מענטשן אין שניי״, ״א תפילה פארן שוואכן״... ליידן און אנטוישונגען האבן אומגעקערט עמיאטן צוריק צו דער וועלט פון דער יידישער רעליגיע, וועלכע ער האט, ווי עס האָט זיך געדאכט, פארלאזט אויף אייביק — ״מצר קראתי יה״. 
 דאס בוך ״סיביר״ האט באקומען אלס מתנה פון דער צונויפשטעלערין און איבערזעצערין פון דער זאמלונג לאה וואטסאן (זאזולער) דער פראפעסאר פונעם ביראבידזשאנער אוניווערסיטעט אויף שלום־עליכמס נאָמען פאוועל 
&nbsp;
 &nbsp;טאלסטאגוזאוו. דווקא ער האט איבערגעזעצט די לידער אין רוסיש. 
 אין פעברואר האט ״ביראבידזשאנער שטערן״ פובליקירט די ערשטע פינף איבערזעצונגען פון עמיאטס לידער, און אינעם ארדנטלעכן באנד פונעם אלמאנאך ״ביראבידזשאן״, וועלכער ווערט די טעג געגרייט צום דרוק, וועלן זיין פובליקירט נאך 31 איבערזעצונגען מיט טאלסטאגוזאווס אריינפיר־ווארט, ווו ער וועט דערציילן וועגן זיין ארבעט איבער דעם בוך. 
 אין דער ביראבידזשאנער זאמלונג ״סיביר״ וועלן אריין, חוץ די לידער אויף יידיש און אויף רוסיש, אויך עמיאטס פאטאגראפיעס, וועלכע עס האט אונדז געשיקט לאה וואטסאן, קאפיעס פון דאקומענטן פונעם מלוכה־ארכיוו פון דער יידישער אויטאנאמער געגנט און פון דער צייטונג ״ביראבידזשאנער שטערן״. דאס ארויסגעבן דאס בוך איז א נישט־קאמערציעלער פראיעקט, דעם טיראזש וועט מען פֿאַנאַנדערשיקן אין פארשידענע ביבליאטעקן. 
&nbsp;
 ישראל עמיאט 

 א תפילה ניינצן דריי און פערציק 
 ה. לאנגן 
 *** 
 גוטער גאט, זע,&nbsp; איך בין ארעם און פאל איבער זיך אליין, 
 און מיין קינד טראגט שיך דריי מאל זיין מאס 
 און שפילט מיט קינדער זיך און פאלט און לויפט צו מיר מיט געוויין 
 ווי איך צו דיר מיט א פארוואס און אן א פארוואס. 
 *** 
 איך ווייס, אז אין אלע תפילות טוט מען אן דיך קרוינען פון גאלד 
 און ווערטער צו דיר זיינען די שענסטע פון אלע ווערטער. 
 דאך באליידיק נישט די תפילה פון א קינד וואס אלץ וואס עס וואלט געוואלט 
 איז אן אייגן געלעגער און מוז שלאפן אויף דער ערד דער פערטער. 
 *** 
 דיין טאג — דיין ליד — לייען איך יעדן טאג און באווונדער, 
 באווונדער נאך אלץ די לעצטע סטראף — דיין שקיעה, 
 נאר ווען איך וויל נעמען לויבן דיך, פאלן די הענט מיך ארונטער. 
 א, שטראף מיך נישט, דאס העמד אויף מיר איז פרעמד און אויסגעליען. 
 *** 
 מיין קלוגשאפט ווייסט שוין אז דער מענטש איז קליין, 
 אז די ערד איז דאס קלענסטע פון אלע דיינע ערטער, 
 דאך שטראף מיך נישט און הער אויס דאס געוויין 
 פון א קינד וואס שלאפט אויף דער ערד דער פערטער. 
 (קאזאכסטאן, מלחמה־יארן) 
 *** 

 חלומות 
 *** 
 מיין חלום גראבט אלץ טיף די שיכטן 
 פון מיין קינדהייט, פלאסט נאך פלאסט, 
 אריין־ארויס גייט גאסט נאך גאסט 
 אין אונדזער הויז, אומגעריכט איז. 
 *** 
 און געפארבט פון טאג דאס ליכט איז, 
 ווי מער געבראקט מיט ניס, ווי ס׳פאסט 
 פאר חול־המועד, ווען אונדזער גאס 
 מיט אזא אוונטליכט געדיכט איז. 
 *** 
 עלנט צי איך פרי די דעק אפ 
 פון מיין געלעגער, פריריק קאלט 
 קוקט אין שויב אריין דער וואלד. 
 *** 
 איז אזוי פיל טעג און וועג אפ? 
 אזוי פיל וועג פון מיר צו מיר 
 ווי פון פוילן קיין סיביר. 


 
 