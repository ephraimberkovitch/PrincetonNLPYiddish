
 
 דעם 61טן – 81טן אויגוסט האָט די אמעריקאנער יידישיסטישע אָרגאניזאציע ״ארבעטער־רינג״ דורכגעפירט איר טראדיציאנעלע יערלעכע קולטור־אונטערנעמונג ״די רייזע קיין יידישלאנד״. האיאָר צוליב דער מגיפה פון קאָראָנעווירוס איז פראגראם פארגעקומען אין אנליין־פארמאט. 
 די פּראָגראם איז, ווי אלעמאָל, געווען רײַך און אויסגערעכנט אויף פארשיידענע ניוואָען פון יידיש־קענטענישן — פון אָנפאנגער ביז די סאמע פאָרגעשריטענע. באנאנד מיט עצם שפּראך־לימודים אין גרופּעס פון 01 ביז 52 תלמידים האָט מען די אָנטיילנעמער פון דער ״רײַזע קיין יידישלאנד״ פאָרגעלייגט כלערליי לעקציעס און מײַסטער־קלאסן אויף ענגליש און אויף יידיש: ״אמעריקאנער יידישע ליטעראטור צווישן די וועלט־מלחמות״ (יודזשין אָרענשטיין), ״יידישע דינים און טראדיציעס אויף יידיש״ (מיכאל וועקס), ״יידישע לידער וועגן מוטערס״ (שבע צוקער), ״דער יידישער הומאָריסט דער טונקעלער״ (שיין בייקער), ״די הארפע פון ציון בײַם איסט־ריווער: אמעריקאנער יידישע זינגלידער״ (דזשיין פּעפּלער), ״מײַסטער־קלאס פון יידישע זינגלידער״ (זיסל סלעפּאָוויטש). 
 אין דער קינסטלערישער פּראגראם פון דער האיאָריקער ״רייזע קיין יידישלאנד״ זײַנען ארויסגעטראָטן א סך אויספילער פון זינגלידער אויף יידיש פון פארשיידענע לענדער. צווישן זיי זײַנען געווען ברייט באוווסטע טימור פישעל (עסטלאנד), פּסוי קאָראָלענקאָ (רוסלאנד — פשא), יעווגעניע לאָפּאטניק (אוקראינע — פשא), זיסל סלעפּאָוויטש (ווײַסרוסלאנד — פשא) אא. 
 די פאָרגעשריטענע תלמידים, וועלכע פארשטייען יידיש פרײַ, איז געגעבן געוואָרן א מעגלעכקייט נעמען אן אָנטייל אין באגעגענישן מיט הײַנטצײַטיקע טוער פון דער יידישער ליטעראטור – דעם ישׂראלדיקן דיכטער וועלוול טשערנין, דעם דירעקטאָר פונעם שוועדישן פארלאג ״אָלניאנסקי טעקסט״, וואס ספעציאליזירט זיך אויפן ארויסגעבן ביכער אויף יידיש, קאליע אָלניאנסקי און מיטן יונגן אמעריקאנער איבערזעצער אהרן ווישוואנאט, וועלכער האָט איבערגעזעצט אין יידיש דזש.ק.ראולינגס וועלט־בעסטסעלער ״הערי פּאָטער און דער פילאָסאפישער שטיין״. די דאָזיקע איבערזעצונג איז דערשינען אין אָנהייב פונעם פארלויפיקן יאָר טאקע אינעם פארלאג ״אָלניאנסקי טעקסט״. 
 ס׳איז אָנגענעם אָפּצומערקן, אז דער קאָאָרדינאטאָר פון דער ביז גאָר געלונגענער און אינטערעסאנטער פראגראם ״רייזע קיין יידישלאנד״ איז ניקאָלײַ באָראָדולין, א געוועזענער ביראבידזשאנער. 
 —&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; איך פיר אן מיט דער פראגראם ״די רייזע קיין יידישלאנד״ (ערשט האט מען זי גערופן ״א וואך אין יידישלאנד״) זינט 7002, — דערציילט ניקאליי. — אין דער ערשטער ״רייזע״ האבן זיך באטיילקט ארום 06 מענטשן, מיינסטנס די עלטערע. אין 9102 האט די פראגראם געהאט שוין מער ווי 051 אנטיילנעמער פון זעקס לענדער און 51 שטאטן. דאס יאר האבן מיר געהאט מער ווי 002 באטייליקטע פון 41 מלוכות און 52 שטאטן. עס לערנען ביי דער פראגראם די חשובע און אנגעזעענע יידיש־לערער פון 6 לענדער. מיר גייען ווייטער מיט די ״רייזע אין יידישלאנד״ טראדיציעס: יעדן אין דער פרי האט דאס שטערנדל פון דער פראגראם דינהלע סלעפאוויטש באגריסט די באטייליקטע און באשיינט זיי מיט איר שמייכל און יידיש ווארט. 
 אלע טעג האבן מיר געהאט א גרויסן קאנצערט, אין וועלכן עס האבן אנטייל גענעמען די ווונדערלעכע זינגער און קלעזמארים. דער דריטער קאנצערט האבן מיר געווידמעט, לויט אונדזער טראדיציע, צו אונדזערע טייערע פריינד, חנה קופער און פסח פישמאן ז׳ל. דער אנליין־פארמאט האט דערמעגלעכט א סך פון זייערע פריינד זיך באטייליקן אינעם קאנצערט. 
 ס׳איז געווען זייער רירנדיק צו זען צווישן די אנטיילנעמער די סטודענטן פון אונדזערע יידיש־קלאסן און די געוועזענע אנטיילנעמער פון דער ״רייזע קיין יידישלאנד״. א סך פון זיי לערנען זיך יידיש ביי אונדז אין ארבעטער־רינג דאס גאנצע יאר. 


 

 וו. פּיריאטינסקי 