
 אלמא שינדלער איז געבוירן געווארן אין ווין אין 9781 יאר אין דער משפחה פון א קינסטלער־פייזאזשיסט. ווען זי איז אלט געווען 71 יאר, האט זי צוגעצויגן צו זיך די אויפמערקזאמקייט פון גוסטאוו קלימט. ס׳האט געקאנט ווייט פארגיין, ווען נישט א וואכזאמער קאנטראל פון איר מוטער. ווען אלמא איז געווען אלט 02 יאר, האט זי זיך פארליבט אין א קאמפאזיטאר אלעקסאנדער צעמלינסקי, ביי וועמען זי האט גענומען אוראקן אין מוזיק. זי האט זיך פארנומען מיט מוזיק, געשאפן לידער און איז געווען א נישט קיין שלעכטע פיאניסטקע. די דאזיקע מוזיק־ראמאנטישע באציונגען האבן געדויערט ארום צוויי יאר און וואלטן געקאנט איבערוואקסן אין עפעס מער ערנסט, אבער אלמאס קרובים האבן איר פארבאטן צו באגעגענען זיך מיט צעמלינסקי. 
דער ערשטער מאן פון אלמא איז געווארן א בארימטער קאמפאזיטאר גוסטאוו מאלער. ער איז געווען עלטער אויף 02 יאר און האט אין דעם מאמענט פארנומען דעם פאסטן פונעם דירעקטאר און הויפט־דיריגענט פון ווינער אפערע. אונטער מאלערס אנדראנג, האט דאס יונגע ווייב זיך אפגעזאגט פון מוזיק און זיך פארנומען מיט הויז־ווירטשאפט און האט דערצויגן צוויי טעכטער. אזוי איז געגאנגען א געוויסע צייט, אבער אין 7091 יאר איז געשטארבן פון דיפטעריט זייער טאכטער מאריע, און ביי גוסטאוון האט מען געפונען א הארצפעלער. אחוץ דעם האבן די קריטיקערס אנגעהויבן ארויסטרעטן קעגן זיין מוזיק, און ער האט געמוזט פארלאזן דעם פאסטן און די שטאט. 
 דאס פארפאלק איז אריבערגעפארן קיין ניו־יארק, און קיין אייראפע פלעגן זיי קומען צו פארן כדי אפרוען. אויף איינעם פון די קורארטן האט אלמא זיך באקענט מיטן יונגן ארכיטעקטאר וואלטער גראפיוס. ביי זיי האט זיך אנגעהויבן א ראמאן, וועגן וועלכן האט זיך דערוווסט מאלער. דער קאמפאזיטאר האט נישט געמאכט קיין סקאנדאל — אנשטאט איז ער געגאנגען אויף א סעאנס צו דעם פסיכאאנאליטיקער פרייד. ער האט קארדינאל געענדערט זיין באציונג צו דעם ווייב: ער האט איר געשענקט מער אויפמערקזאמקייט, ארויסגעגעבן א זאמלבוך פון אירע לידער, האט איר געווידמעט זיינע סימפאניעס. און אלמא איז מיט אים געבליבן ביזן זיין טויט אין 1191 יאר. אויף די ראנדן פון זיין לעצטן פארטיטור האט דער קאמפאזיטאר אנגעשריבן: ״צו לעבן און צו שטארבן פאר דיר, מיין אלמא!״. 
 נאך זיין טויט האט אלמא געהאט א קורצן ראמאן מיטן געלערנטער־ביאלאג פאול קאמערער, אבער די סאמע סקאנדאליעזע זיינען געווארן די באציונגען פון דער אלמנה מיטן קינסטלער־עקספרעסיאניסט אסקאר קאקאשקא . דאס איז געווען די סאמע הייסע ליידנשאפט אין איר לעבן. אויפן צווייטן טאג פון זייער באקאנטשאפט האט דער קינסטלער איר געשיקט א ליבע־בריוו, נאך דעם האט ער פארגעלייגט אנצומאלן איר פארטרעט, און אויפן ערשטן סעאנס האט ער זיך ארויפגעווארפן אויף איר מיט הייסע קושן. 
 אסקאר קאקאשקא האט געמאלט אירע פארטרעטן, פארווארפן זי מיט פילצאליקע בריוו (ער האט זיי אנגעשריבן מער פון 004), אויסגעמוטשעט זי מיט היסטעריקעס און אייפערזוכט און אלע טאג האט זי געבעטן חתונה האבן מיט אים. דאס סאמע באוווסטע בילד פונעם קינסטלער, אויף וועלכן ער האט פארקערפערט זיין ליבע, איז געווארן ״כלה פונעם ווינט״. אבער ס׳האט זיך אנגעהויבן די ערשטע וועלט־מלחמה, און קאקאשקא איז פרייוויליק אוועקגעגאנגען אויפן פראנט. 
 ווען (נאך דער פארווונדונג און געפאנגענשאפט) קאקאשקא איז צוריקגעקומען אהיים, איז אלמא שוין געווען באמאנט און טראגעדיק. איר מאן איז געווארן גראפיוס. פון אזעלכע נייעס איז קאקאשקא גלייך ווי אראפגעגאנגען פון זינען: ער האט פארשטעלט אין א ליאלקע־ווארשטאט די קאפיע פון אלמא אין דער פולער הייך. ער פלעגט זי פארפוצן און נעמען זי מיט זיך צו די פריינד און אין אפערע, פארשטעלנדיק זי ווי זיין ווייב אלמא. 
 אלמא און גראפיוס האבן זיך אפגעגט איבער איר נייער ליבע — שרייבער און דיכטער פראנץ ווערפעל. דעמאלט איז זי אלט געווען 04 יאר און ער — 72. זי פלעגט אפט מאל שאקירט איר מאן־ייד מיט אירע אנטיסעמיטישע ארויסזאגונגען, אבער ווען ס׳האט זיך אנגעהויבן די צווייטע וועלט־מלחמה, האט זי געהארכיק נאכגעפאלגט נאך אים. 
 איינע פון ווארפעלס באקאנטע האט געזאגט מיט א בייזער איראניע: ״ווער האט חתונה מיט אלמא מאלער, דארף דער שטארבן״. אין 5491 יאר איז דער לעצטער מאן פון אלמא געשטארבן איבער דער הארץ־אטאקע. ער איז אלט געווען 55 יאר. מאלער איז געשטארבן אין עלטער פון 15 יאר. גראפיוס איז געבליבן לעבן — וועדליק עס האבן גערעדט די בייזע צינגער — נאר ווייל ער האט רעכטצייטיק זיך אפגעגט מיט אט דער ״שווארצער אלמנה״. 
 שפעטער האט אלמא פובליקירט אירע מעמוארן, אין וועלכע זי האט איבעראשט די געזעלשאפטלעכקייט מיט אירע אנטיסעמיטישע ארויסזאגונגען און דערציילונגען וועגן אירע באוווסטע געליבטע. שווער צו זאגן, צי האט אלמא עמעצן ליב געהאט, אבער איין פאקט רופט נישט ארויס קיין ספקות: זי האט געהאט אן אומטעותדיקן חוש פאר א געני, און איז פארכאפט געווען נישט מיט א מאן, נאר מיט זיין טאלאנט. 
 