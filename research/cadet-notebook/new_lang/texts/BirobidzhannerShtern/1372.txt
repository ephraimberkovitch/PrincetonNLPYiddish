
 אין דער טביליסער גאלעריע ETIHW &amp; KCALB איז פארגעקומען אן אויסשטעלונג פון די ווערק פונעם באוווסטן ארמענישן פאטאגראף און פאטאזשורנאליסט גערמאן אוואקיאן 
 
 די נייעס־אגענטור KINTUPS גרוזיע טיילט מיט, אז אוואקיאנס פאטאפראיעקט ״די פנימער פון טביליסי״ — דאס זיינען די שווארץ־ווייסע פארטרעטן פון די איינוווינערס פון גרוזיע: גרוזינער, ארמענער, אזערביידזשאנער, טערקן, רוסן, אוקראינער, פאליאקן, גריכן, יידן און מענטשן פון אנדערע נאציאנאליטעטן. דער פאטאגראף זאגט, אז די מעלה פון אט דעם פראיעקט באשטייט פאר אים אין דער אוניקאלער מעגלעכקייט זיך באגעגענען מיט די פארשטייערס פון פארשיידענע נאציאנאליטעטן און קולטורן, וועלכע וווינען אין דער הויפטשטאט פון גרוזיע. 
 ״היינט איז טביליסי די איינציקע שטאט אויף קאווקאז, ווו די פארשטייערס פון פארשיידענע נאציאנאליטעטן קאנען וווינען פריינדלעך בשכנות, האלטן די רעליגיעזע מינהגים, נאציאנאלע טראדיציעס און פראווען די נאציאנאלע יום־טובים״, — שרייבט גערמאן אוואקיאן אין פנים־בוך. 
 דער פראיעקט ״די פנימער פון טביליסי״, וועדליק עס דערציילט דער פאטאקינסטלער, איז פאר אים וויכטיק ניט מיטן רעזולטאט, נאר מיטן ארבעטס־פראצעס און מיטן באריר, וואס איז פארגעקומען בעת פאטאגראפירונג. ״פאר מיר, פאר א פאטאגראף, וועלכער וווינט און ארבעט אין ארמעניע, (99 פראצענט פון דער באפעלקערונג פונעם לאנד זיינען די ארמענער) איז געווען פיל וויכטיקער די מעגלעכקייט זיך טרעפן מיט די מענטשן, מיט וועלכע, איבער די עטנישע קאנפליקטן אויף קאווקאז, קאן איך זיך נישט באגעגענען״, — זאגט אוואקיאן. 
 גערמאן אוואקיאן איז געבוירן געווארן אין 2691 יאר אין דער שטאט צולוקידזע (איצט — האני, גרוזיע). אין 0891־5891 יארן האט ער זיך געלערנט אינעם פאליטעכנישן אינסטיטוט אין יערעוואן. אין 9991 יאר האט אוואקיאן אנטיילגענומען אינעם סעמינאר אין פאטאזשורנאליסטיק ״מאגנום״, וואס איז געווען ארגאניזירט דורכן אינסטיטוט פון דער אפענער געזעלשאפט מיטן אנטייל פון די פאטאגראפן לערי טאועל און סוזען מייסאלעס (יערעוואן). 
 