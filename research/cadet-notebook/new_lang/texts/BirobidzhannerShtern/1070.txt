
 אינעם בוענאס־איירעסער פארלאג ״ליבראס דעל סארסאל״ איז ניט לאנג צוריק דערשינען אין אליהו טאקערס איבערזעצונג אין שפאניש א זאמלונג ״אויסדערוויילטע דערציילונגען״ פון שלום־עליכמען. 
 אין דעם קאנטעקסט איז כדאי צו באצייכענען, אז דווקא אין ארגענטינע לעבט דער גרעסטער פון די אלע שפאניש־שפראכיקע לענדער יידישער קיבוץ. לויט די לעצטע אפשאצונגען, דערגרייכט די צאל יידן אין דעם דאזיקן לאטיין־אמעריקאנער לאנד, וואס איז געווען אינעם 20טן יארהונדערט איינער פון די וויכטיקסטע צענטערס פון יידישיסטישער קולטור־אקטיוויטעטן, ביי 180 טויזנט נפשות. 
 
 יע. קאפלאן 
 