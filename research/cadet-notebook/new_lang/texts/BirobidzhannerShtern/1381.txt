
 אין פסקאוו איז פארגעקומען א פרעמיערע פונעם ספעקטאקל ״די שווארצע מילך, אדער דער קלאס פארט אין אוישוויץ״ 
 די אויפפירונג לויט דער פיעסע פונעם עסטרייכער אויטאר האלגער שאבער — איז א געמיינזאמער פראיעקט פון קינדער־ווארשטאט ״גוואזדי״ און פסקאווער דראמע־טעאטער. אין צענטער פונעם סיוזשעט איז א געשיכטע פון א דייטשישן דערוואקסלינג טאמאס, וועמענס וועלט־אנשויונג ווערט איבערגעאנדערשט נאך דער עקסקורסיע אין אוישוויץ. 
 די הויפר־טעמע פונעם ספעקטאקל איז א באוווסטזיניקייט פון א באגריף ״דער היסטארישער זכרון״ און דאס, ווי עס איז וויכטיק צו פארהיטן אט דעם זכרון. דער 71־יאריקער דייטשישער דערוואקסלינג און א פוילישער פאליציאנט. איינע פון די סימבאלישע סצענעס פונעם ספעקטאקל. אט טאמאס שעפטשעט, אט ער שרייט — ער פרוווט זיך איבערצייגן: ״איך בין נישט קיין נאצי! איך בין א געוויינלעכער בחור!״. ער האט טאקע געלעבט מיט א געוויינלעכן לעבן. ער האט געחברט מיט א נאצי, אבער מיר אלע האבן פארשיידענע פריינד. ער האט געוווסט וועגן דער צווייטער וועלט־מלחמה און אירע קאנסעקווענצן. און קיין מאל האט זיך נישט פארטראכט וועגן דעם. זיין געוויינלעכע וועלט ווערט צעבראכן נאך א געוויינלעכער, דאכט זיך, עקסקורסיע אין אוישוויץ. די טרוקענע ציפער באקומען די קאנטורן פון דער רעאלקייט, די ווייטע און אזא פרעמדע ביז איצט פארגאנגענהייט ווערט ממשותדיק. טאמאס כמעט פיזיש פילט די שולד פון זיין נאציע און וויל נישט זיין א דייטש. ער רייסט זיין פאספארט און זאגט זיך אפ פון דער מוטער־שפראך. 
 