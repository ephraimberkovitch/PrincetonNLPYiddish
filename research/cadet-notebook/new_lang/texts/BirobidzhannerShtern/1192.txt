
 צי האט איר געוווסט, אז אין יאפאן זיינען פאראן די פינף צייטן פונעם יאר? יא, און די פינפטע רופט זיך אן צויו 
 דאס ווארט ״צויו״ אין איבערזעצונג פון יאפאניש הייסט ״פלוימען־רעגן״ – גראד אין דעם פעריאד צייטיקן פלוימען און רעגנס אין יאפאן. דער רעגן־סעזאן הייבט זיך אן סוף מיי – אנהייב יוני און געדויערט ארום זעקס וואכן. ס׳איז אפהענגיק פון א רעגן־פראנט: ווען ער קומט קיין יאפאן און ווי לאנג בלייבט ער. אין טאקיא האט צויו היייאר זיך אנגעהויבן דעם 8טן יוני, לויט די אנגאבן פון דער יאפאער מעטעאראלאגישער אגענטור. 
 עס איז זייער פייכט און דושנע בשעת צויו און עס רעגנט כמעט די גאנצע צייט. צויו – דאס איז 100 פראצענט פייכקייט און פארענינע. ס׳איז נעפלדיק און דער הימל איז שטענדיק פארוואלקנט. 
 אבער, ווי מען זאגט, ס׳איז ניטא קיין שלעכטער וועטער ביי דער נאטור. מע קען געפינען ווונדערלעכע זאכן און דערשיינונגען בשעת צויו אויך. למשל, דאס איז א סעזאן פון הארטענזיע בליען (אזיסיי אין יאפאניש), ס׳איז אזוי שיין, אז ס׳איז שווער אפצורייסן די אויגן פון פרעכטיקע פארבן, פון די קוסטעס הארטענזיע מיט גרויסע קיילעכדיקע ווי פילקעס בלומען. 
 מיר האבן זייער ווייניק זוניקע טעג אין דער צייט. ווען מיר זעען א שיינעם בלויען הימל אין מיטן צויו, פילן מיר פרייד. 
 חוץ אט די קורצע מאמענטן פון זונענשיין און שיינקייט פון הארטענזיע בליען, ווייס איך נישט קיין סך פון נאך עפעס פריילעכס וועגן דעם סעזאן. דערפאר קאנען מיר זיך ניט דערווארטן ביז ער וועט זיך פארענדיקן. 
 די רעגן־צייט ציט זיך אן א סוף. און דאס אלץ האט א שרעקלעכע השפעה נישט נאר אויף אונדזער שטימונג – דא און דארטן ליידן די יאפאנער שטארק פון די שרעקלעכע געוויסערס. 
 אויב מע פאלגט נאך פרטימדיק דעם רעגן־פראנט, ווי ער באוועגט זיך איבער יאפאן, קען מען באמערקן, ווי לאנג איז די טעריטאריע פונעם לאנד. יאפאן איז אן ״אינדזל־מלוכה״, וואס איז נישט ברייט אבער לאנג. 
 אין אקינאווא, וואס געפינט זיך אויף סאמע דורם פון יאפאן, האט צויו געדויערט פון 11טן מיי ביז 12טן יוני –&nbsp; א סך פריער אין פארגלייך מיט אנדערע ערטער. אלע יאר איז דאס אן אמתע איבערראשונג פאר מיר צו הערן, אז צויו איז שוין געקומען אין אקינאווא. 
 אין האקיידא איז היייאר קיין צויו ניט געווען בכלל, ווייל דער אינדזל געפינט זיך אויף צפון און דער רעגן־פראנט איז אים פארבייגעגאנגען. דער זומער אין האקיידא איז א סך קילער און דאס איז די סיבה, פאר וואס די יאפאנער טרוימען פארברענגען דעם זומער אויף אט דעם אינדזל. 
 
 סאטאקא קאמאשידא, טאקיא 
 