
 יד ושם וועט זוכן אין רוסלאנד די דאקומענטן וועגן דעם חורבן כדי געפינען און פארהיטן פאר דער געשיכטע די אומבאוווסטע נעמען און גורלות פון די מענטשן, וועלכע זיינען אומגעקומען פון די הענט פון די נאציס און זייערע מיטהעלפערס 
 
 אזא מעגלעכקייט האבן די ספעציאליסטן באקומען אדאנק דעם רוסלענדיש־ישראלדיקן מעמאראנדום וועגן דעם קעגנזייטיקן פארשטענדעניש. דעם מעמאראנדום האט מען דא ניט לאנג אונטערגעשריבן אין אנוועזנהייט פון די הויפטן פון ארכיוו־דיסנטן פון ביידע לענדער. 
 ״די הסכמה דערלויבט אונדז ווידער ארבעטן אין רוסלאנד נאך א לאנגן איבערייס״, — האט געזאגט דער דירעקטאר פונעם ארכיוו־דעפארטאמענט פון יד ושם חיים גערטנער. ער האט דערקלערט, אז די הסכמה וועט דערלויבן די ישראלדיקע געלערנטע צוזאמען מיט זייערע קאלעגן אין רוסלאנד ״צו אידענטיפיצירן די אומבאוווסטע ארכיוו־מאטעריאלן וועגן דעם חורבן״. 
 ״מיר האפן, אז דער פראיעקט וועט העלפן צו געפינען די נעמען פון 3,1 מיליאן קרבנות פונעם חורבן, וועלכע האבן געוווינט דערעיקרשט אין מיזרח־אייראפע. ביז היינטיקן טאג האבן מיר נישט קיין אינפארמאציע וועגן זיי״, — האט געזאגט גארטנער. 
 די אנגאבן־באזע פון יד ושם שליסט איין די ידיות וועגן העכער ווי 5,4 מיליאן חורבן־קרבנות און ווערט ווייטער דערגאנצט. 
 