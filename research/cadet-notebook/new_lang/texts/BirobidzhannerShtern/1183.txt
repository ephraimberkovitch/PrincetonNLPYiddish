
 האַיאָר ווערט לכל־הפּחות 175 יאָר זינט אין ווילנע איז געבוירן געוואָרן דער יידישער דיכטער אליקום צונזער. 
&nbsp;
 פֿאַר וואָס לכל־הפּחות? – ווייל ס׳איז דאָ אַ מיינונג, אַז ער איז געבוירן געוואָרן אין 5481 אדער אין 6481. במשך פֿון זיין לאנג לעבן (ער איז געשטארבן אין 3191 אין ניו־יאָרק) האָט אליקום צונזער אָנגעשריבן פיל צענדליקער זינגלידער, דווקא זינגלידער, פֿאַר וועלכע ער האט אַליין פֿאַרפֿאַסט סײַ ווערטער, סיי מוזיק. 
 אָפֿטמאָל האָט דער דיכטער אויסגענוצן דעם פּען־נאָמען ״בדחן״, און ער איז טאַקע געווען אין די 06ער – 08ער יארן פונעם 91טן יאָרהונדערט ביז גאָר אַ פּאָפּולערער בדחן אין ליטע און ווײַסרוסלאַנד. אין זײַנע ארויסטרעטונגען פֿלעג אליקום צונזער באַשטענדיק אויסנוצן פֿאָלקלאָרישע מאַטעריאלן, באארבעטנדיק זיי אויף זיין אופן. אַזוי, למשל, זינגט מען דאס ברייט באַקאַנטע ביז איצט פאלקסליד ״טום־באַלאַלײַקע״ אויף זײַן מעלאָדיע. 
 אויפן וועבזייטל פון דער רוסלענדישער נאציאנאלער ביבליאטעק איז צוטריטלעך א ווירטועלע אויסשטעלונג געווידמעט אליקום צונזערן. זי באקענט די לייענער קודם־כל מיט אויסגאבעס פון צונזערס זינגלידער, וועלכע זיינען דערשינען ביי זיין לעבן. דא זיינען אויך פארגעשטעלט עטלעכע אויסגאבעס פון דער פיעסע ״מכירת יוסף״ — דער איינציקער פיעסע פון אליקום צונזער, וואס איז געווען פובליקירט. 
 אין 9881 האָט אליקום צונזער,אַזוי ווי אַ סך אַנדערע רוסלענדישע יידן נאָך די פאגראמען פֿון 1881, פארלאזט רוסלאַנד און עמיגרירט קיין אמעריקע, וווּ ער האָט פארבראכט דאָס רעשט פון זיין לעבן. אַליקום צונזערס הארץ איז אָבער געווען אין ארץ־ישׂראל. ער האָט אַנציקט אונטערגעהאַלטן די באַוועגונג פון ״חובבי־ציון״. דער דאָזיקער פֿאַקט האט געפונען אַ בולטע אָפּשפיגלונג אין זײַן שאַפֿונג. איינס פֿון אליקום צונזערס ״ציון־לידער״ ברענגען מיר דאָ. 


 

 וו. אראנאוו 

 
 

 שיבֿת־ציון 
 ואָס זע איך דורך די שויבן? 
 עס פֿליען אָן ווי טויבן, 
 מײַן יוסף, מײַן בנימין קלאַפּן אין מײַן טיר. 
 אַך, הימלגאָט, די וווּנדער! 
 איך זע דאָך מײַנע קינדער, 
 די ליבסטע, די טרײַסטע קומען אָן צו מיר. 
 אַוועק אַזוי פֿיל יאָרן, 
 געמיינט, איך האָב פֿאַרלאָרן, 
 אַן אַלמנה אַ פֿאַרוויסטע – ליידיק בײַ מײַן טיש... 
 מיט אײַך ווי איז געגאַנגען, 
 זינט מע האָט אײַך געפֿאַנגען? 
 וואָס מאַכט יהודה און אפֿרים? גיט מיר אַ גערוס! 
 
 אַהער קומט, יענע יאָרן! 
 איך בין יונג געוואָרן, 
 איך וואַרף אַראָפּ מײַן טרויער, אַהער — מײַן זײַדן קלייד! 
 פֿול ווערט מײַן הויז ווידער, 
 עס הייבט דאָס האַרץ, די גלידער, 
 פֿיל פֿון מײַנע קינדער פֿאָרן אָן מיט פֿרייד. 
 פֿון שׂימחה טרערן פֿליסן, 
 לאָזט מיך האַלדזן, קושן, 
 רוט אײַך אויס בײַ מיר די ביינער, מײַנע האַרצנס־געסט! 
 איר וועט בײַ מיר קריגן 
 אַלע פֿאַרגעניגן, 
 איר וועט ניט וויסן פֿרעמדע טישן, נאָר די מוטערס קעסט. 